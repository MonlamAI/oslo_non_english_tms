大菩薩藏經
大乘菩薩藏正法經
大寶積經卷第三十五 大唐三藏法師玄奘奉 詔譯
卷第一西天譯經三藏朝散大夫試光祿卿傳梵大師賜紫沙門臣法護等奉　詔譯
菩薩藏會第十二之一開化長者品第一
長者賢護品第一之一
如是我聞。一時薄伽梵。於室羅筏國雨安居。過三月恣擧已。作衣服竟。1與大苾芻衆千二百五十人倶遊化諸國。是薄伽梵。成就廣 大微妙名稱。出現世間。爲諸天人之所讃頌
如是我聞。一時世尊。在舍衛國坐夏安居。滿三月已。出行訪其裁製成辦衣服之者。與大苾芻眾千二百五十人俱并餘苾芻苾芻尼優婆塞優婆夷國王大臣。沙門婆羅門長者及諸外道。乃至天龍夜叉乾闥婆阿修羅迦樓羅緊那羅摩[目*侯]羅伽等。於佛世尊。尊重恭信志誠供養。世尊受世供利。與世福田。所謂飲食衣服坐臥之具。病緣醫藥及餘廣多受用等物。以佛世尊名稱善譽殊勝高顯超出世間。
所謂如來應正等覺明行圓滿善逝世間解無。上丈夫調御士天人師佛薄伽梵。深住自證 具足神通。威徳映蔽諸天世間魔王梵王阿常爲衆生説微妙法。開示初善中善後善。文義巧妙純一圓滿清白梵行。
如來應供正等正覺明行足善逝世間解無上士調御丈夫天人師佛世尊十號具足。於天人阿修羅沙門婆羅門。若魔若梵一切世間大眾之中。以自通力而證聖果。隨所遊止宣說正法。初善中善後善。文義深遠純一無雜。圓滿清白梵行之相。
爾時世尊。 次遊行至摩掲陀國。詣王舍大城住鷲峯山。時王舍城中有大長者。名曰賢守。已曾親覲過去諸佛宿殖善根。福感通被大族大富。資 産財寶無不具足。
爾時世尊徐緩。而至摩伽陀國。次第經行至王舍大城。到已止於鷲峰山中。是時王舍城中。有一長者其名賢護。宿植善本於先佛所廣作佛事。具大財富廣多主宰受用之物。積以金銀財穀庫藏。增集摩尼真珠硨磲珊瑚吠琉璃等。及諸象馬牛羊奴婢侍從并營作人。
時彼長者聞大沙門出釋 氏宮。證於無上正等菩提 。與諸大衆來遊此 國。彼佛世尊。有如是等廣大名稱出現世間。十號具足。成就通慧説微妙法。乃至圓滿清 白梵行。
時賢護長者。聞沙門瞿曇從王宮出淨信出家。與大苾芻眾。千二百五十人俱。經遊摩伽陀國。次第至於王舍大城。止其鷲峰山中。而彼沙門瞿曇。具足廣大色相功德。名稱善譽超出世間。成正覺果如來應供正等正覺明行足善逝世間解無上士調御丈夫天人師佛世尊。隨其所應宣說正法。初善中善後善。文義深遠純一無雜。圓滿清白梵行之相。
時彼長者作是思惟。我今當往鷲峯 山王。爲欲奉見彼如來故。若我見者必獲善利。作是念已。與五百長者出王舍城將往佛所
長者即作是念。我今宜應詣彼沙門瞿曇之所親近瞻禮。彼佛如來應供正等正覺。色相功德斯為甚善。時賢護長者作是念已。即與五百長者俱。出王舍大城詣佛瞻禮。
爾時世尊於日初分。服僧伽胝執持衣鉢。諸苾芻僧侍從圍繞。在大衆前威儀嚴整。進止安庠正智而行。顧視屈申端嚴殊異。爲化衆生現乞食法。方欲入城處於中路。時賢守 等五百長者。遙見如來。威嚴超挺衆所樂觀。成就金色之身大丈夫相三十有二 。諸根寂定神慮憺怕。 逮得上勝調順寂止。攝護諸根如大龍象。清淨無撓如澄泉池。足蹈七寶所成百千億葉紅蓮華上。爲諸無數天人藥叉之所供養。雨大天華散如來上。其華若流彌滿于地。諸長者等既覩世尊。以無量百千功徳莊嚴從遠而來。以清淨心往如來所。頂禮佛足却住一面爾時賢守等五百長者白佛言。
爾時世尊。日初分時著衣持缽。與苾芻眾恭信圍繞。入王舍大城次第乞食。而佛世尊威儀嚴肅履步調寂。清淨光明普照世間。進止屈伸端直清淨。時賢護等五百長者。遙見世 尊徐徐而來。威容相好清淨端嚴。諸根調柔意念寂靜。勝善調伏如大龍王。復類泉流清淨無染。有無數天人大衆導從圍繞。身相巍巍猶紫金色。三十二相八十種好莊嚴具足。天雨眾花廣大殊妙。其所雨花周遍稠密。復有千俱胝葉七寶蓮花隨足而蹈。世尊具足無數百千威儀功德。自遠而來。時諸長者於其路左如是見已。於佛世尊深生淨信。以清淨心前詣佛所。到佛所已頭面禮足。肅躬恭信住立佛前。時賢護等五百長者。俱白佛言。
世尊。未曾有也。如來神力映奪天仙吉祥魔梵。如來威徳具大名稱。圓光妙色蔽諸大衆。世尊體相如大金山。容貌端嚴無等等者。世尊成就一切世間甚希奇法。我惟世尊威徳如是。觀何等相。棄捨家法。悟大菩提。
世尊瞿曇。於大眾中相好增勝。世尊瞿曇於大眾中威德增勝。世尊瞿曇於大眾中名稱增勝。世尊瞿曇。於大眾中光明增勝。世尊瞿曇真金色相最上增勝。世尊身相如古金仙。世尊身相妙無等等。世尊諸相具希有法。世尊瞿曇。一切世間無與等者。我見世尊具足如是威相功德。以何緣故捨家出家。
爾時賢守長者。即於佛前而説頌曰
爾時賢護長者。即以偈詞而伸讚歎。
我昔曾聞最勝尊　吉祥妙色大名稱 今覩威光勝所聞　如眞金像備衆徳如來色像喩金山　高廣嚴淨觀無厭 威徳莊嚴苾芻衆　猶如滿月處衆星世尊頂相無能見　高顯映發踰山王 頂髻周圓漸次歛　其相平偃猶天蓋紺髮軟膩而右旋　如安繕色帝青寶 鮮淨光踰孔雀項　我今瞻仰無厭足面貌端嚴額平正　眉相皎淨若天弓 白毫映徹無瑕穢　光潔照曜如星王發喜淨眼甚微妙　衆覩皆生欣樂心 我今奉觀無暫捨　頂禮淨眼世間依鼻相高平修旦直 漸廣圓成如鑄金 脣相丹暉極清淨 喩頻婆果末尼等妙齒鮮白含光潤　等鶴牛乳蓮華根 堅密齊平極明淨　調順奢摩他所感齒及隨齒根深固 斷際上下皆齊整 佛牙光白最超勝 如彼鴈行王處中善逝廣長之舌相 覆面薄淨如蓮華 赤銅赤色末尼寶 含暉皎鏡如初日世尊耳相極端嚴 梵世天人不聞見 喬答摩種狻猊頷 無畏猶如師子王我觀善逝咽喉相 能引世間甘露味 清淨映徹無瑕穢 具大神力不思議 頸前横約修＊旦直 處中都無孅雜文 現人中勝天中天 恒食味中第一味肩膊充圓悉成滿 胸臆雄猛威容盛 人中尊相世未聞 如山頂日光流照手足兩肩及項後 七處光淨恒平滿修臂傭圓象王鼻 雙掌垂下摩于膝上身廣厚如獸王 瞿陀樹相周圓滿 那羅延力合成身 具足大力及忍力無垢身毛皆上靡 隨現一孔一毛生 煙塵不汚如蓮華 右旋相成而細軟我昔傳聞隱密相 陰藏深如天馬王 髀腨周圓漸次斂 其相猶如天鹿王足厚隆起跟圓長 手相網鞔如鴈王 平滿孅長二十指 赤銅甲色如蓮華雙跖千輻金輪相 光淨微妙具莊嚴 如來遊歩於世間 瞿拉坡相不相觸去地四指蹈空行 衆寶紅蓮隨足現顧視安行象王歩 進趣端肅如天主 大聖威嚴無所畏 處衆踰於師子王行住說法度眾生 天仙龍神咸恭敬 或散天華奏天樂 紛然繁會滿虛空妙色映蔽毘沙門 威光超勝百千日 梵世天人尚無等 何況出過如來者今睹世尊大神變 故我竊懷疑惑心 本觀何等勝功德 出家趣於無上道爾時世尊告賢守長者曰。長者當知。我觀世
如我昔聞佛世尊　名稱吉祥及威德 最上妙相我今觀　殊勝光明具如是清淨妙好真金相　金色高勝眾所觀 離塵無染處眾中　如眾星中妙月現我昔歸命人中尊　　如須彌山極高勝 猶天妙蓋頂相嚴　　周遍次第而普覆頂骨首髮軟復滑　　同彼帝青妙色相 頸相猶如孔雀王　　右旋宛轉而柔軟額廣平正復潔白　　雙眉猶如帝釋弓 眉間毫相淨復明　　如星中王善照曜兩目善妙喜愛相 睹者咸生歡悅意 諦觀不起厭足心 頂禮世尊清淨目我睹人中尊鼻相 隆高修直如金山 唇如琥珀類頻婆 清淨復如淨珠寶齒相明淨復潔白　　如乳如藕及如鴨 堅牢清淨密復齊　　隨所動轉而善愛大小諸齒密不厚 四牙鋒利而無垢 猶如鵝王處鵝群 光瑩清淨白中白面如初日淨光照 赤優缽羅及銅色 舌相淨妙而廣長 遍覆面門悉清淨我於天人梵世中 未嘗見佛妙相好 耳輪猶如師子王 具師子相善無畏我觀喉相具威德 善納眾味淨光明 正直頸項無曲邪 常得味中之上味容儀敦肅而殊妙 七處平滿世所聞 最勝吉祥人中尊 如日光明現峰頂七處平滿其所謂 二手足心及二肩 一頸平滿七處同 圓具清淨而明煥雙臂修直復傭圓 其猶龍王妙清淨 無高無下二臂同 雙垂二臂立過膝上半身如師子王 如尼拘陀身圓滿 猶那羅延不壞身 大力忍力皆具足身毛上靡而柔軟 彼一一毛皆右旋 塵翳不染淨妙身 譬彼蓮花不著水陰藏隱覆而復密 猶如調善妙馬王 雙髀其猶軟草同 雙[月*耑]次第而安住足跟平滿趺相稱 手足皆具網鞔相 復如鵝王指纖長 手足數周二十指[ 手指纖長赤銅甲 諸指柔毛而下覆足下圓具千輻輪 踝骨不麤而不現 履步平滿無高下行時離地及四指 世間最勝妙相圓 按地寶蓮隨足蹈世尊行步大無畏 如師子王無高下 不遲不速處中平 遊戲自在無恐畏諸天雨眾微妙花 空中競奏妙音樂 非人供養啟恭虔 此佛神通希有相色相超越毘沙門 威光勝踰百千日 天人魔梵諸眾中 悉無如是勝功德今我內心起疑念　　佛具最上神通力 復見何等功德門　　故佛出家成聖果爾時世尊告賢護等諸長者言。諸長者。我見十種諸嬈亂法世間合集。斯苦甚大。何等爲 十。一者生爲嬈亂。
間一切衆生。爲十苦事之所逼迫。何謂爲十。一者生苦逼迫。
二者老爲嬈亂。
二者老苦逼迫。
三者病爲嬈亂。
三者病苦逼迫
四者死爲嬈亂。
四者死苦逼迫。
五者憂爲嬈亂。
五者愁苦逼迫。
六者悲爲嬈亂。
六者怨恨逼迫。
七者苦爲嬈亂。
七者苦受逼迫。
八者煩惱爲嬈亂
八者憂受逼迫。
九者愁歎爲嬈亂。
九者痛惱逼迫。
十者輪迴爲嬈亂。
十者生死流轉大苦之所逼迫。
如是十種諸嬈亂法。世間合集我見是已。是故我乃淨信出家。趣證阿耨多羅三藐三菩提果
長者。我見如是十種苦事逼迫衆生。爲得阿耨多羅三藐三菩提。出離如是逼迫事故。以淨信心捨釋氏家趣無上道。
爾時世尊欲重宣此義而説偈言
爾時世尊。欲重宣此義。而説頌曰
諸愚夫異生　輪迴網羈絆 生嬈亂愁歎　老病旋逼逐
我觀諸凡夫　閉流轉牢獄 常爲生老病　衆苦所逼迫
憂悲故苦惱　死法來呑食 若救度出離　解脱三有網
愁憂及怨恨　死苦等所牽 爲除牢獄怖　令欣出離法
復次長者。瞋之一法互相損害世間合集。斯苦甚大。損害有十。
復次長者。我觀世間一切衆生。爲十惱害互相憎嫉。
何等爲十。
何謂爲十。
一者以我心故。過去已作諸損害事。
一者曾於我身作不饒益。心生惱害。
二者生起思念。現在今作諸損害事。
二者今於我身作不饒益。心生惱害。
三者生起思念。未來當作諸損害事。
三者當於我身作不饒益。心生惱害。
四者我所愛者生起思念。而不已作諸損害事。
四者曾於我之所愛作不饒益。心生惱害。
五者我所愛者生起思念。而不今作諸損害事。
五者今於我之所愛作不饒益。心生惱害。
六者我所愛者生起思念。而不當作諸損害事。
六者當於我之所愛作不饒益。心生惱害。
七者非我愛者生起思念。過去已作諸損害事。
七者曾於我所不愛而作饒益。心生惱害。
八者非我愛者生起思念。現在今作諸損害事。
八者今於我所不愛而作饒益。心生惱害。
九者非我愛者生起思念。未來當作諸損害事。
九者當於我所不愛而作饒益。心生惱害。
十者生起思念。作無義利損害過失。
十者於諸過失作不饒益。心生惱害。
如是十種諸損害事世間合集。我見是已。爲令離彼諸損害故。是故我乃淨信出家。趣證阿耨多羅三藐三菩提果
長者我見如是十種惱害。惱害世間一切衆生。爲得阿耨多羅三藐三菩提。出離如是惱害事故。以淨信心捨釋氏家趣無上道。
爾時世尊重説偈言
爾時世尊。欲重宣此義。而説頌曰
衆生瞋最大　各各互相害 已現當損害　成十損害事
衆生互憎嫉　皆由十惱生
愛者不生害　已作及當作 現作亦復然　不成損害法
於我及我親　三世倶惱害
於我非友愛　作諸損害事 已現當亦然　生損害罪業
或於我非親　起諸饒益相 怨憎由此生　三世倶惱害
并無義過失　十損害纒縛 我見損害法　乃淨信出家
第十諸過失　生長怨憎苦 我觀如是過　厭患故出家
復次長者。種種見中諸險惡見。世間合集斯苦甚大。險惡見者。有其十種。
復次長者。我觀世間一切衆生。入於十種惡見稠林。由異見故不能自出。
何等爲十。一者於我見中起險惡見。
何謂爲十。一者我見惡見稠林。
二者衆生見中起險惡見。
二者有情見惡見稠林。
三者壽者見中起險惡見。
三者壽命見惡見稠林。
四者於人見中起險惡見。
四者數取趣見惡見稠林。
五者於斷見中起險惡見。
五者斷見惡見稠林。
六者於常見中起險惡見。
六者常見惡見稠林。
七者無作見中起險惡見。
七者無作見惡見稠林。
八者無因見中起險惡見。
八者無因見惡見稠林。
九者不平等見中起險惡見。
九者不平等因見惡見稠林。
十者於邪見中起險惡見。
十者邪見惡見稠林。
如是十種諸險惡見。我見是已。爲欲普令破諸見故。是故我乃淨信出家。趣證阿耨多羅三藐三菩提果
長者。我見衆生入於十種惡見稠林不能得出。爲得阿耨多羅三藐三菩提。永斷如是諸惡見故。以淨信心捨釋氏家趣無上道。
爾時世尊重説偈言
爾時世尊。欲重宣此義。而説頌曰
我人衆生見　壽者見亦然 諸愚夫異生　險惡見所覆
一切愚凡夫　入惡見稠林 我見有情見　及以壽命見
斷常及無作　邪無因不平 令安立正見　是故我出家
斷見與常見　依無作見等 爲安立正見　是故我出家
復次長者。有大病箭世間合集。斯苦甚大。大病箭者有其十種
復次長者。我觀世間一切衆生。於無數劫具造百千那庾多拘胝過失。常爲十種大毒箭所中。
何等爲十。一者愛箭。
何謂爲十。一者愛毒箭。
二者無明箭。
二者無明毒箭。
三者欲箭。
三者欲毒箭。
四者貪箭。
四者貪毒箭。
五者瞋箭。
五者過失毒箭。
六者癡箭。
六者愚癡毒箭。
七者慢箭。
七者慢毒箭。
八者見箭。
八者見毒箭。
九者成箭。
九者有毒箭。
十者壞箭。
十者無有毒箭。
如是十種諸大病箭。我欲普令悉得拔除。是故我乃淨信出家。趣證阿耨多羅三藐三菩提果
長者。我見衆生爲於十種毒箭所中。求阿耨多羅三藐三菩提。永斷如是諸毒箭故。以淨信心捨釋氏家趣無上道。
爾時世尊重説偈言
爾時世尊。欲重宣此義。而説頌曰
愛箭故貪積　無智故暗冥 無明癡暗覆　旋趣於他蘊
愛箭毒衆生　過拘胝大劫 無明之所盲　從闇入於闇
欲箭隨射激　貪箭故呑食 瞋箭起昏迷　癡箭都所覆
欲箭中諸蘊　吸染名貪箭 悶亂過失箭　被服愚癡箭
見箭起違背　慢成壞亦然
陵高發慢箭　違諍起見箭 因有無有箭　墮有及無有
諸愚夫異生　乃互相毀呰 此妄止眞實　互相興違諍
諸愚癡凡夫　鋒刃由其口 更相起諍論　此實此非實
破世間病箭　唯佛無生法 世間諸衆生　常爲箭所射 爲救護拔除　悉令離諸苦
爲拔毒箭故　如來興世間 救諸中箭者　出家成聖道
復次長者。愛等諸法建立根本世間合集。斯苦甚大。愛根本法有其十種。
復次長者。我觀世間一切衆生。由十種愛建立根本。
何等爲十。
何者爲十。
一者以愛縁故而起追求。
所謂縁愛故求。
二者追求縁故乃生貪著。
縁求故得。
三者以貪縁故而興我見。
縁於得故便起我所。
四者我見縁故計爲決定。
縁我所故起諸定執。
五者決定縁故乃生欲貪。
縁諸定執故起欲貪。
六者欲貪縁故即起計著。
縁欲貪故起深耽著。
七者計著縁故而生慳悋。
縁深耽著故起慳悋。
八者慳悋縁故而爲執取。
縁慳悋故起於聚斂。
九者執取縁故即不防護。
縁聚斂故起諸守護。
十者不防護縁而生衆苦。
no chinese
以不護故執持刀杖
縁守護故執持刀仗。
鬪戰諍訟。
諍訟譏謗起種種苦。又因此故興別離語。
由此因故興兩舌

等多種罪業不善之法。
長養諸惡不善之法。
如是十種愛根本法世間合集。我見是已。
長者。我見衆生由此十種愛根本法之所建立。
欲令安立無根本法。是故我乃淨信出家。趣證阿耨多羅三藐三菩提果
求於阿耨多羅三藐三菩提。爲得無根無所依法故。

以淨信心捨釋氏家趣無上道。
爾時世尊。重説偈言
爾時世尊。欲重宣此義而説頌曰
衆生愛所呑　於此彼追求 得利貪我見　所受爲決定
愛所呑衆生　尋逐於諸欲 得利興我所　從此生定執
此事我當作　乃欲貪増長 欲貪増長已　計著生慳悋
我當作所作　欲貪縛増長 耽著慳悋等　相續次第生
世間慳過失　堅固而執著 以執故不護　起罪咎相續
慳過染世間　能起堅積聚 聚斂故守護　遍生無有間
愚者以不護　執刀杖損害 廣作諸罪業　其後苦増長
守護在愚夫　刀仗相加害 種諸不善業　因此生衆苦
愛縁増長已　乃生於衆苦 我證勝菩提　令住無根本
觀愛因縁已　衆苦則不生 無根無住覺　諸覺中最上
復次長者。邪定聚法世間合集。斯苦甚大。邪法有十。
復次長者。我觀世間一切衆生。皆由十種惡邪性故建立邪定。
何等爲十。
何等爲十。
一者邪見。
一者邪見。
二者邪思惟。
二者邪思惟。
三者邪語。
三者邪語。
四者邪業。
四者邪業。
五者邪命。
五者邪命。
六者邪勤。
六者邪精進。
七者邪念。
七者邪念。
八者邪定。
八者邪定。
九者邪解脱。
九者邪解脱。
十者邪智。
十者邪解脱智見。
如是十種邪定聚法。世間合集斯苦甚大。我見是已。
長者。我觀衆生由如是等十邪性故建立邪定。
普令超越一切邪法。是故我乃淨信出家。趣證阿耨多羅三藐三菩提果
爲欲證得阿耨多羅三藐三菩提出離如是諸邪性故。

以淨信心捨釋氏家趣無上道。
爾時世尊。重説偈言
爾時世尊。欲重宣此義。而説頌曰
邪見所含藏　邪思惟境界 談説邪語言　起作諸邪業
懷邪見衆生　邪思惟境界 宣説於邪語　及行諸邪業
邪命及邪勤　邪念與邪定 起彼邪解脱　一向生邪智
邪命邪精進　邪念與邪定 成就邪解脱　及趣邪智見
此諸邪定聚　諸愚者安立 令翻邪入正　是故我出家
邪性決定聚　愚夫之所依 爲令住正性　故趣無上道
復次長者。惡道深險世間合集。斯苦甚大。漸向惡趣増長惡趣廣開惡趣。謂不善業有其十種。
復次長者。我觀世間一切衆生。由於十種不善業道。而能建立安處邪道多墮惡趣。
何等爲十。
何等爲十。
一者殺生。
一者奪命。
二者偸盜。
二者不與取。
三者邪染。
三者邪婬。
四者妄言。
四者妄語。
五者綺語。
五者離間語。
六者兩舌。
六者麁語。
七者惡口。
七者綺語。
八者貪。
八者貪著。
九者瞋。
九者瞋恚。
十者邪見。
十者邪見。
如是十種不善業道。漸向惡趣増長惡趣廣開惡趣。我見是已。爲令出離諸險惡道。
長者。我見衆生由是十種不善業故。乘於邪道多趣多向多墮惡道。
是故我乃淨信出家。趣證阿耨多羅三藐三菩提果
爲欲證得阿耨多羅三藐三菩提超出一切諸邪道故。

以淨信心捨釋氏家趣無上道。
爾時世尊。重説偈言
爾時世尊。欲重宣此義。而説頌曰
衆生起殺命　侵取他財物 欲邪行遍行　速墮於地獄
諸害命衆生　劫盜他財物 行諸邪欲行　速墮於地獄
兩舌及惡口　妄言無決定 愚者綺飾語　異生煩惱縛
麁言離間語　妄語乖寂靜 綺語等凡夫　愚癡之所縛
貪心樂他富　瞋起諸過失 邪見破壞多　當墮於惡趣
貪著他資財　數起於瞋恚 興種種邪見　是人趣惡道
身有三種罪　語四種應知 意三罪亦然　作者墮惡趣
三種由身起　四種語業生 意能成三惡　故名惡行者
若造諸罪者　定墮於惡趣 若離此三罪　必不墮惡趣
行諸惡業已　牽趣惡道中 吾今現世間　拔濟令出離
復次長者。煩惱隨煩惱。諸雜染垢世間合集。斯苦甚大。雜染有十。
復次長者。我觀世間一切衆生。由於十種染汚法故。處在煩惱墮煩惱垢中。
何等爲十。
何謂爲十。
一者慳悋垢雜染。
一者慳垢染汚。
二者毀戒垢雜染。
二者惡戒垢染汚。
三者瞋恚垢雜染。
三者瞋垢染汚。
四者懈怠垢雜染。
四者懈怠垢染汚。
五者散亂垢雜染。
五者散亂垢染汚。
六者惡慧垢雜染。
六者惡慧垢染汚。
七者無聞垢雜染。
七者不遵尊教垢染汚。
八者疑惑垢雜染。
八者邪疑垢染汚。
九者無信解垢雜染。
九者不信解垢染汚。
十者不尊重垢雜染。
十者不恭敬垢染汚。
如是十種諸雜染法世間合集。我見是已。普令安住無雜染法。是故我乃淨信出家。趣證阿耨多羅三藐三菩提果
長者。我見衆生以如是等十染汚法之所染汚。爲得阿耨多羅三藐三菩提證於無染無上法故。

以淨信心捨釋氏家趣無上道。
爾時世尊。重説偈言
爾時世尊。欲重宣此義。而説頌曰
世間相續法　十雜染逼迫 著有爲雜染　暫時無疲懈
世多分衆生　十染所逼迫 樂有爲煩惱　曾不生厭離
諸愚夫異生　慳垢所染汚 戒學攝衆生　破壞而不具
慳垢所染汚　一切愚凡夫 犯戒非寂靜　不習三摩地
愚者背忍辱　懈怠劣精進 不能安定心　惡慧而癡鈍
瞋垢背忍辱　懈怠退正勤 其心不專住　惡慧愚鈍者
父母及尊長　師尊皆遠離 不見世光明　惡慧起疑念
於父母師長　不遵奉言教 疑見網衆生　不求照世覺
佛説甚深法　而生於毀謗 癡暗法所覆　聖法不尊重
誹謗於甚深　佛所説妙法 被服無明蘊　聖蘊懷輕賤
見雜染法已　不著於有爲 無爲無染汚　令衆生寂滅
觀是染汚已　誰樂處有爲 當勤證寂滅　無爲無染汚
復次長者。生死怖畏世間合集。斯苦甚大。此有十種。何等爲十。一者慳之與嫉覆蓋成結。斯苦甚大。二者無明分法常所縈纒。斯苦甚大。三者欲海汎溢。斯苦甚大。四者欲中艱苦支節摧壞。斯苦甚大。五者親愛纒縛欲箭所射。斯苦甚大。六者忿恨煙塵蓬㶿充塞發明熾焔。斯苦甚大。七者貪火燒然。斯苦甚大。八者瞋毒隱覆。斯苦甚大。九者癡障如刺。斯苦甚大。十者生死曠野險難怖畏纒縛隨逐。斯苦甚大。我見如是十種法已。欲令除斷。是故像我乃淨信出家。趣證阿耨多羅三藐三菩提果
復次長者。我觀世間一切衆生。爲十種纒縛之所纒縛。何謂爲十。一者由慳嫉網之所纒縛。二者由無明膜之所覆翳。三者煩惱迷醉墮愚癡坎。四者愛欲駛流之所漂沒。五者末摩死節邪箭所中。六者忿恨密煙之所熏㶿七者貪欲盛火之所燒然。八者過失毒藥之所悶亂。九者諸蓋毒刺之所遮礙。十者常處生死流轉飢饉曠野正勤疲怠。長者。我觀衆像生爲如是等十種纒縛所纒縛已。求阿耨多羅三藐三菩提爲證無纒無縛法故。以淨信心捨釋氏家趣無上道。
爾時世尊。總以前義。重説偈言
爾時世尊。欲重宣此義。而説頌曰
生及壯年老呑食　色相壞爲非色相 無念無慧損減門　此法能壞世間相病能呑食於色力　勢分精進悉摧毀 而復損減於諸根　負劣力而無依怙死怖其猶羅刹吼　常時隨逐群生類 時來命盡無愛心　壞滅世間諸壽命老病死法極猛惡　嬈亂世間諸衆生 不老不死安樂門　我出家爲勤求故三火燒然於世間　不見世間救護者 我起救護世間心　願灑甘雨息諸火世間正道皆破壞　無目昏冥復癡暗 願開淨目施衆生　出家顯示於正道衆生疑惑心所起　乃爲諸障所障覆 我願當除惡作心　故出家已宣正法衆生互相起違背　伺求過失而斷壞 故我出家利世間　普願衆生息瞋恚世間父母極親愛　衆生慢心不尊重 欲令摧折我慢幢　是故出家爲救護我見衆生貪所覆　由財物縁致墜墮 若能獲得七聖財　當令世間離貧苦衆生互相起違害　以無義利已資養 決定破壞於自身　是故我令離三有愚人不了於義利　如是遍滿三界中 我欲利益故出家　當示世間正義法衆生耽湎於地獄　我見極受諸苦惱 種種惡毒廣無邊　我出家故令解脱衆生互相起殺害　旋復畜生諸趣中 起悲願故我出家　無依衆生作依怙我見餓鬼趣衆生　極受饑渇諸苦惱 我證無上大菩提　普施最上甘露食人中追求爲大苦　天中謝滅苦極増 了知三界諸苦深　故我出家爲救拔世間有諸無慚者　爲欲迷亂惡衆生 不擇眷屬及尊親　欲染呑食猶猪犬著欲繋屬於女人　我見衆生爲所縛 起無義利憍醉心　故我出家爲救護衆生破壞不自在　恐怖至死不解脱 我出家已得菩提　普令覺悟皆自在白衣舍中無義利　我見百千種過失 我今轉此諸地方　皆令出離生死際
老呑少盛年　老壞淨妙色 老損念定慧　終爲死所呑病能摧勢力　劫奪勇猛心 壞諸根聚落　羸劣無依怙死如羅刹女　猛健甚可畏 常隨逐世間　飮竭衆生命我已厭世間　老病死逼迫 爲求無老死　清安法出家世爲三火燒　我觀無救者 雨甘露法雨　滅除三毒焔觀諸失道者　生盲癡瞽等 爲與世間眼　示導故出家衆生疑乳養　蘊蓋所蔽障 爲彼除悔惱　説法故出家愚夫互違反　伺隙興加害 爲和怨憎故　利世故出家於父母師長　力慢無恭敬 爲摧憍慢幢　是故我出家觀貪障世間　由財相損害 爲得七聖財　斷諸法貧者或致相刑殘　利已終非益 我觀定捨身　求離三有獄三有昔未知　眞實利益事 爲開眞實益　是故我出家觀趣地獄者　惡業因熾然 受無邊重苦　爲脱故出家觀諸畜生趣　互相加殺害 無依爲作依　悲心故出家觀焔魔鬼趣　飢渇大苦逼 爲證妙菩提　施不死甘露人道追求苦　諸天捨命苦 觀苦遍三有　爲濟故出家我觀耽欲者　遠離諸慚愧 凌逼於尊親　荒婬甚猪狗又觀諸愚夫　女媚所呑食 放逸造非義　爲捨故出家觀劫濁衆生　惡法嬈魔使 我爲摧伏故　趣成無上覺在家衆過本　出家趣菩提 故捨大地等　爲窮生死際
爾時賢護等五百長者。聞佛所説發希有心。咸作是言。佛菩提者斯爲廣大。我等方知佛爲眞覺時諸長者異口同音。而説偈言
爾時五百長者。聞佛所説得未曾有。方知如來是眞覺者。即於佛前。異口同聲。而説頌曰
我等五百諸長者 以老怖故來投佛 願説無上勝法門 出離老死苦邊際世尊圓淨相清淨 已離三有得解脱 救度三有成壞門 離三有舍令自在離貪解脱無所畏 離塵無垢清淨心 無上善調大導師 開明無上甘露法無上丈夫住勝相 天人世間無與等 無等等者世間尊 演上中上大悲法盡諸過失三垢斷 具清淨目離昏冥 塵暗癡網悉蠲除 宣説無邊離塵法悲愍世間無依怙 三有流中爲提拔 悲心中起大慈心 速令出離善安住憍慢癡惡生死海 病苦違害如潮流 無救沈溺諸衆生 佛悲愍故爲救度佛身清淨如金山 圓具百種勝威光 甘美最上大梵音 妙寶語言宣勝法諸法自性皆清淨 本來明亮淨亦然 無作作受亦不亡 爲無聞者善開示無邊名稱所行善 十力無畏自然智 意等虚空智無邊 善説沙門誓願法
我等怖畏老死逼 願宣妙法盡其際世尊諸有趣清淨 離有性淨超諸有 願拔諸有令不有 及在禁閉有家者世雄離染最解脱 遠離塵垢心清淨 調御法中大調御 願開微妙甘露門備上妙色勝丈夫 天人世間無等者 世無等等最勝尊 願説妙法濟群生三垢永滅吐諸過 慧眼清淨翳障消 淨塵離闇開癡網 願無等尊宣妙法衆生苦聚無依怙 溺大有池無救者 願起慈悲廣濟心 速拔高昇安隱岸有河憍慢癡迴澓 鬪訟病苦波濤盛 衆生漂沒無依救 願發慈心濟有流朗日千億曜金山 佛身光盛踰於彼 願以勝妙梵音聲 宣布端嚴最上法諸法自性本清淨 體相洞徹等明珠 無有作者無受者 不從他聞遍照覺自然具足力無畏 行妙淨行稱無邊 無邊智解如遊空 願大法王宣妙法
爾時世尊即起是念。此五百長者善根成熟。我今應當隨其所宜爲説正法。令此地方轉白衣舍成出家相。盡諸有漏作證邊際爾時世尊即於空中加趺而坐。是時五百長 者。於佛世尊深生愛樂淨信尊重。種種施作善妙親近爾時世尊告五百長者言。汝諸長者。世間所有生老病死。憂悲苦惱愁歎輪迴。如是十種諸嬈亂法。汝等各欲求解脱邪
爾時世尊。作如是念。是五百長者善根已熟堪任法化。我今當爲如應説法。令諸長者即於此處。除捨俗相以信出家。斷諸煩惱得漏盡慧。作是念已。即昇虚空結跏趺坐。諸長者等既覩神變。歎未曾有。於如來所倍生敬重信仰之心爾時世尊。告諸長者。汝等善聽。世有十種逼迫苦事。所謂生苦。老苦。病苦。死苦。愁苦。怨苦。苦受。憂受。痛惱生死。如是十種逼迫苦事。逼迫衆生。汝等今者欲解脱不。






































禪定波羅蜜多品第十之一 復次舍利子。云何菩薩摩訶薩。修行進趣菩薩禪定波羅蜜多之行。
舍利子。菩薩摩訶薩為眾生故。具足勤修四種靜慮。何謂為四。
舍利子。菩薩摩訶薩。應先遠離染欲過失諸不善法。於彼尋伺發生喜樂。是名入解初禪定行。
舍利子。菩薩摩訶薩離欲離惡不善法故。有尋有伺離生喜樂。是名菩薩安住第一具足靜慮。
舍利子。菩薩摩訶薩。次當遠離尋伺於內引生清淨潔白心一境性。於彼等持發生喜樂。是名入解二禪定行。
又舍利子。菩薩摩訶薩滅尋伺故。內正等淨。心一趣體。無尋無伺。定生喜樂。是名菩薩安住第二具足靜慮。
舍利子。菩薩摩訶薩。次當捨離貪愛行念正知。唯妙樂受身雖正知。如彼聖人觀察捨念離喜妙樂行故。是名入解三禪定行。
又舍利子。菩薩摩訶薩。為離喜故。便住於捨。正念正知。身正受樂。眾聖所說。有捨有念。樂住離喜。是名菩薩安住第三具足靜慮。
舍利子。菩薩摩訶薩。次當如是先斷苦樂適悅煩惱。無苦無樂捨念清淨。是名入解四禪定行。
又舍利子。菩薩摩訶薩。為斷樂故。斷苦為先。及憂喜沒。不苦不樂。捨念清淨。是名菩薩安住第四具足靜慮。
彼如實得圓滿清淨純一無雜。正等引心。無餘支分及隨煩惱不離等持。而能作彼禪定事業。
舍利子。菩薩摩訶薩。於是靜慮。定心清白無有穢濁。離隨煩惱不捨深定。而能發起一切靜慮種種作業。 是名菩薩摩訶薩依靜慮波羅蜜多故勤修如是四種靜慮。
而復圓滿五種神通及彼智業。
復次舍利子。云何菩薩摩訶薩靜慮作業。所謂菩薩成就神通智業圓滿。


云何菩薩隨順善巧。(10)復有四種。
於四依趣善能具足。
何等為四。一者隨義不隨於文。(11)二者隨智不隨於識。三者隨了義經。不隨不了義經。(12)四者隨法不隨於人。
何等為四。所謂依趣於義。(26)不依趣文。依趣於智。不依趣識。(27)依趣於了義經。不依趣不了義經。依趣於法。(28)不依趣數取趣者。
何等為義。云何為文。謂若入解出世法行。此說為義。達世間法。此說為文。
舍利子。云何名為依趣於義不依趣文。復以何等為文為義。舍利子。所言文者。謂諸世間諸法作用傳習文詞。所言義者。謂所通達出世間法。
若於整肅施以妙樂。此説爲義。於無戲論調伏制止。此説爲文。
所言文者。宣示可樂布施調順寂靜言詞。所言義者。謂所布施調順寂靜。決定了知無朽壞智。
若於輪回遍能稱説。此説爲義。於無所得廣大開示。此説爲文。
所言文者。訶毀生死分別言詞。所言義者。生死不染徹見法性。
若能普遍讃涅槃徳。此説爲義。於涅槃法體無分別。此説爲文。
所言文者。稱揚讃歎涅槃功徳。所言義者。謂諸法性涅槃無分別性。
若於三乘分位如其開演。此説爲義。智唯通達一種教理。此説爲文。
所言文者。隨順諸乘建立言説。所言義者一理趣法善通達智。
於諸有情開演布施。此説爲義。三輪清淨。此説爲文。
所言文者宣鋭捨離諸所有法。所言義者。謂是三輪究竟清淨。
若能宣演三業威儀。積集一切頭陀功徳。此説爲義。於身語意清淨勝行。皆不可得。此説爲文。
所言文者。宣説律儀身語意業受持學處杜多功徳。所言義者。身語意業皆不可得。不由加行尸羅清淨。
若能宣説堅固忍受忿恨惱嫉倨傲憍慢。此説爲義。得無生忍。此説爲文。
所言文者。宣説忍受瞋恚裁忿憍慢傲逸。能行是忍名善丈夫。所言義者。謂善證得無生法忍。
若能開演。於諸善根踊躍精進。此説爲義。於彼精進不入不住。此説爲文。
所言文者。演諸善根發起精進。所言義者。無取無捨無住精進。
若能開演靜慮解脱等持等至。此説爲義。滅等至智。此説爲文。
所言文者。宣説靜慮解脱等持等至。所言義者。滅盡定智。
於諸慧根多聞總持。此説爲義。義不可説。此説爲文。
所言文者。一切聞持諸慧根本。所言義者。不可説義。
若能開示三十七品菩提分法。此説爲義。若菩提分現證行果。此説爲文。
所言文者。謂能開示三十七覺分聖道正法。所言義者。證得菩提分法正行之果。
若能開示苦集道諦。此説爲義。現證滅諦。此説爲文。
所言文者。謂能開示苦集道諦。所言義者。於滅作證
若正開示無明爲先。乃至老死。此説爲義。 若無明滅。乃至老死滅。此説爲文。
所言文者。開示無明爲初乃至老死。所言義者。謂無明滅故。乃至老死亦滅。
若説積集止觀。此説爲義。明解脱智。此説爲文。
所言文者。宣説止觀資糧正法。所言義者。明解脱智。
若能分別貪瞋癡等分類行法。此説爲義。若於解脱心無所動。此説爲文。
所言文者。宣説貪瞋及癡等分行法。所言義者。謂無分別心解脱智。
若能開示諸障礙法。此説爲義。若證解脱無障礙智。此説爲文。
所言文者。開示一切障礙之法。所言義者。謂無障礙解脱之智。
若正開示。善能稱讃無量三寶。此説爲義。若離貪法性。及無爲功徳。此説爲文。
所言文者。開示三寶稱讃功徳。所言義者。離欲法性無爲無著功徳正行。
若説菩薩最初發心習學功徳。乃至菩提道場。此説爲義。説一心相與一切智智。無上正覺。乃至總略八萬四千法蘊相應。此説爲文。又若一切音聲語言文字。乃至不可説義。倶説爲義。
所言文者。宣説菩薩從初發心乃至道場修學功徳發起正行。所言義者。謂刹那心相應。 證覺一切智智。舍利子。擧要言之。如來所演八萬四千法藏聲教。皆名爲文。諸離一切言音文字。理不可説是名爲義。
云何不了義經。謂所説文如其所説。廣大了知。此説是爲不了義經。云何了義經。謂所説義如其所説廣大通達。此説是爲了義經。

又説隨順補特伽羅無能出離。是不了義。如所説法即能出離。是爲了義。如是菩薩摩訶薩。於勝慧波羅蜜多之行。得隨順善巧。
舍利子是名菩薩摩訶薩。修行般若波羅蜜多故。依趣於義不依趣文。
云何菩薩文句善巧。謂諸菩薩於此二法。善能修行勝慧波羅蜜多。云何二法。一者善識。二者善智。
又舍利子。是菩薩摩訶薩。由二法善巧。便能修行般若波羅蜜多。何等爲二。謂識及智。
何者爲識？依四種住。何等爲四？一者識依色住，二者識依受住，三者識依想住，四者識依行住，此說爲識。
舍利子！何等爲識？何等爲智？舍利子！所言識者，謂四識住。何等爲四？一者色趣識所依止，二者受趣識所依止，三者想趣識所依止。四者行趣識所依止。如是識住，是名爲識不應依趣。
何者爲智？謂若了知所取五蘊，此說爲智。又若了知地界水界火界風界，此說爲識。若復安住四種法界，於其法界善能分別，此說爲智。
所言智者，於五取蘊識不安住。諸蘊遍智，是名爲智此應依趣。

所言識者，謂能了知地界水界火界風界，如是了知則名爲識不應依趣。若有說言四種識住識不安住，此則名爲識之法性。若於法性不雜亂智，是名爲智則可依趣。

















