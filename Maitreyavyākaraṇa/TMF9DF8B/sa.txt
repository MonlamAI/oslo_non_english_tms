evaṃ mayā śrutam ekasmiṃ samaye bhagavān rājagṛhe viharati sma | veṇuvane kalandakanivāpe mahatā bhikṣusaṃghena sārdham ardhatrayodaśabhir bhikṣuśataiḥ || atha khalv āyuṣmāñ


chāriputra mahāprajño dharmasenāpatir vibhuḥ | lokasya anukampārthaṃ śāstāraṃ paripṛcchati || 1 ||


yo 'sāv anāgato buddho nirdiṣṭo lokanāyakaḥ | maitreya iti nāmnā 'sau sūtrapūrvāparāntike || 2 ||


tasyāhaṃ vistarañ caivaṃ śrotum icchāmi nāyaka | ṛddhiñ cāsyānubhāvañ ca tan me brūhi narottama || 3 ||


athainam avadac chāstā vyākariṣyāmy ahaṃ tava | vistaran 1 tasya buddhasya maitreyasya śṛṇohi me || 4 ||


udadhis tena kālena dvātriṃśatśatayojanaḥ | śoṣam āyāsyate yasmāc cakravartī yathā hy asau || 5 ||


daśayojanasāhasrā jambudvīpo bhavaiṣyati | ālayaḥ sarvabhūtānāṃ vistareṇa samantataḥ || 6 ||


ṛddhisphītā janapadā adaṇḍā anupadravāḥ | tatra kāle bhaviṣyanti narās te śubhakarminaḥ || 7 ||


akaṇṭakā vasumatī samāharitaśādvalā | unnamantī na(1b1)mantī ca mṛdutūlapicūpamā || 8 ||


akṛṣṭotpadyate śālimadhunāś ca sugandhi ca | cailavṛkṣā bhaviṣyanti nānāraṅgopaśobhitāḥ || 9 ||


puṣpapatraphalotpatā vṛkṣāś ca krośam ucchritāḥ | aśītivarṣasahasrāṇi2 āyus teṣāṃ bhaviṣyati || 10 ||


nirāmayāś ca te satvā vītaśokā mahotsavāḥ | varṇavanto mahāśakhyā mahānāgabalāc citāḥ || 11 ||


trayā rogā bhaviṣyanti icchā anaśanaṃ jarā | pañcavarṣaśatā kanyā svāminaṃ varayiṣyati || 12 ||


tadā ketumatī nāma rājadhānī bhaviṣyati | āvāsaḥ śuddhasatvānāṃ prāṇināṃ śubhakarmiṇam || 13 ||


yojanadvādaśāyāmaṃ saptayojanavistaram | nagaraṃ kṛtapuṇyānāṃ bhaviṣyati manoramam || 14 ||


saptaratnamayāś caiva prakārāḥ krośam uccitāḥ | iṣṭakā dvārakhaṇḍānāṃ nānāratnavibhūṣitāḥ || 15 ||


pariṣāś ca bhaviṣyanti ratna iṣṭakasaṃcitāḥ | padmotpalasamān kīrṇāś cakravākopaśobhitāḥ || 16 ||


samantataḥ parivṛtāḥ saptabhi(s) talāpa(ṅ)ktibhiḥ | catūratnamayās tālāḥ kiṃkiṇī jālaśobhitāḥ || 17 ||


vāteneritatā(2a1)lebhyas tadā śruti manoharāḥ | bhaviṣyanti śubhā śabdā tūryās pañcāṅgikār iva || 18 ||


ye ca tasmin pure martyāḥ krīḍāratisukhānvitāḥ | tenaiva tālaśabdena krīḍiṣyanti pramoditāḥ || 19 ||


puṣkariṇo bhaviṣyanti kumudotpalasaṃcetāḥ | udyānavanasaṃpannaṃ bhaviṣyati ca tat puram || 20 ||


bhaviṣyati tadā rājā śaṃkho nāma mahādyutiḥ| mahābalacakravartī caturdvīpeśvaraḥ prabhuḥ || 21 ||


caturaṅgabalopetaḥ saptaratnasamanvitaḥ | pūrṇasahasraputrāṇāṃ tasya rājño bhaviṣyati || 22 ||


imāṃ samudraparyantām adaṇḍena vasundharām | pālayiṣyati dharmeṇa samena sa narādhipaḥ || 23 ||


mahānidhānāś catvāro nayutaśatalakṣitāḥ | bhaviṣyanti tadā tasya rājñaḥ śaṃkhasya bhūpateḥ || 24 ||


piṅgalaś ca kaliṅgeṣu mithilāyām ca pāṇḍukaḥ | elapatraś 1 ca gāndhāre śaṃkho vārāṇasīpure || 25 ||


caturbhir ebhi(r) nidhibhiḥ sa rājā susamanvitaḥ | bhaviṣyati mahāvīraḥ śatapuṇyaphalārpitaḥ || 26 ||


brāhmaṇas tasya rājño 'tha subrahmā nāmnā(2b1) purohitaḥ | bahuśrutaś caturvedī upādhyāyo bhaviṣyati || 27 ||


adhyāpako mantradharaḥ smṛtivān vedapāragaḥ | kaiṭābhe ca sa nirghaṇṭe padavyākaraṇe tathā || 28 ||


tasya brahmavatī nāma tadā bhāryā bhaviṣyati | darśanīyā prāsādikā abhirūpā yaśasvinī || 29 ||


tuṣitebhyas tataś cyutvā maitreyo hy agrapudgalaḥ | tasyāḥ kukṣau sa niyataṃ pratisandhiṃ grahiṣyati || 30 ||


daśa māsāñ[ś] ca nikhilān dhārayitvā mahādyutim | supuṣpite ca udyāne gatvā maitreyamātaraḥ || 31 ||
(daśa māsāṃś ca) nikhilān dhārayitvā mahādyutim | supuṣpite 'smin udyāne maitreyajananī tataḥ || 31 ||

na niṣaṇṇā nipannā vā sthitā sā brahmacāriṇī | drumasya śākhām ālambya maitreyaṃ janayiṣyati || 32 ||
na niṣaṇṇā nipannā vā sthitā sā dharmacāriṇī | drumasya śākhām ālambya maitreyaṃ janayiṣyati || 32 ||

niṣkramiṣyati pārśvena dakṣiṇāṅge narottamaḥ | abhrakūṭād yathā sūryā 2 nirgataś ca prabhāyate || 33 ||


kariṣyate samālokaṃ sanarāmaravanditaḥ | alipto garbhapaṅkena padmaṃ caiva yathāmbuvā | traidhātukam idaṃ sarvaṃ prabhayā pūrayiṣyati || 34 ||
alipto garbhapaṅkena kuśeśayam ivāmbunā | traidhātukam idaṃ sarvaṃ prabhayā pūrayiṣyati || 33 || prīto 'tha taṃ sahasrākṣo devarājā śacīpatiḥ | jāyamānaṃ grahītā sa maitreyaṃ dvipadottamam || 34 ||

pade pade nidhānaṃ ca padmaṃ padmaṃ bhaviṣyati | diśaś catasro udvīkṣya vācaṃ pravyāhariṣyati | iyaṃ me paścimā jātir nāsti bhūyaḥ punarbhavaḥ || 35 ||
padāni jātamātraś ca saptāsau prakramiṣyati | pade pade nidhanaṃ ca padmaṃ padmaṃ bhaviṣyati || 35 ||

(3a1)na punar āgamiṣyāmi ni[r]vāsyāmi nirāśravaḥ | śītoṣṇavāridhārābhiḥ snāpayiṣyanti punnagāḥ || 36 ||
diśaś catasraś codvīkṣya vācaṃ pravyāhariṣyati | iyaṃ me paścimā jātir nāsti bhūyaḥ punarbhavaḥ | na punar abhyāgamiṣyāmi nirvāsyāmi nirāsravaḥ || 36 || saṃsārārṇavamagnānāṃ sattvānāṃ duḥkhabhāginām | tṛṣṇābandhanabaddhānāṃ kariṣyāmi vimocanam || 37 ||

divyāsurāṇi puṣpāṇi patiṣyanti nabhastalāt | śvetaṃ tasya surāś chattraṃ dhārayiṣyanti mūrdhani || 37 ||
śvetaṃ cāsya surāś chattraṃ dhārayiṣyanti mūrdhani | śītoṣṇavāridhārābhyāṃ nāgendrau snāpayiṣyataḥ || 38 ||

hṛṣṭaś caiva sahasrākṣo devarājaḥ śacīpatiḥ | pragrahīṣyati kumāraṃ taṃ dvātriṃśalakṣṇānvitam | śriyā jvalantaṃ maitreyaṃ mātur haste pradāsyati || 38 ||
pratigṛhya ca taṃ dhātrī dvātriṃśadvaralakṣaṇam | śriyā jvalantaṃ maitreyaṃ mātre samupaneṣyati || 39 ||

manoramāṃ ca śivikāṃ nānāratnavibhuṣitām | ārūḍhāṃ putrasahitāṃ vahiṣyanti ca devatāḥ || 39 ||
manoramāṃ ca śivikāṃ nānāratnavibhuṣitām | ārūḍhāṃ putrasahitāṃ vahiṣyanti ca devatā || 40 ||

tatas tūryasahasreṣu vādyamāneṣu tatpuram | praviṣṭamātre maitreye puṣpavarṣaṃ patiṣyati || 40 ||
tatas tūryasahasreṣu vādyamāneṣu tatpuram | praviṣṭamātre maitreye puṣpavarṣaṃ patiṣyati || 41 ||

tasmiṃś ca divase nāryo gurviṇyaḥ prasaviṣyanti | sarvās tā janayiṣyanti putrān kṣemeṇa svastinā || 41 ||


dṛṣṭvaivaṃ putraṃ subrahmā dvātriṃśadvaralakṣaṇam | pratyavekṣya sumantreṇa tataḥ prīto bhaviṣyati || 42 ||
dṛṣṭvaivaṃ putraṃ subrahmā dvātriṃśadvaralakṣaṇam | pratyavīkṣātha mantreṣu tadā prīto bhaviṣyati || 42 ||

gatidvayaṃ kumārasya yathā mantreṣu dṛśyate | narādhipaś cakravartī buddho vā dvīpadottamaḥ || 43 ||
gatidvayaṃ kumārasya yathā mantreṣu dṛśyate | narādhipaś cakravartī buddho vā dvīpadottamaḥ || 43 ||

sa ca yauvanasaṃprāpto maitreyo hy agrapudgalaḥ | cintayiṣyati dharmātmā duḥkhitā khalv iyaṃ prajā || 44 ||
sa ca yauvanasaṃprāpto maitreyāḥ puruṣottamaḥ | cintayiṣyati dharmātmā duḥkhitā khalv iyāṃ prajāḥ || 44 ||

brahmasvaro mahāvego hemava(3b1)rṇo mahādyutiḥ | viśālacakṣuḥ pīnāṅgaḥ padmapattranibhedekṣaṇaḥ1 || 45 ||
brahmasvaro mahāghoṣo hemavarṇo mahādyutiḥ | viśālavakṣāḥ pīnāṅsaḥ padmapattranibhekṣaṇaḥ || 45 ||

ucchrayeṇa hastāśītiḥ kāyas tasya bhaviṣyati | vistāraṃ viṃśatir hastā tato 'rdham mukhamaṇḍalam || 46 ||
hastaḥ pañcāśad ucchrāya tasya kāyo bhaviṣyati | visṛtaś ca tato 'rddhena śubhavarṇasamucchrayaḥ || 46 ||

aśītibhiś caturbhiś ca sahasraiḥ sa puraskṛtaḥ | māṇavānāṃ sa maitreyo mantrān adhyāpayiṣyati || 47 ||
aśītibhiś caturbhiś ca sahasraiḥ saṃpuraskṛtaḥ | māṇavānāṃ sa maitreyo mantrān adhyāpayiṣyati || 47 ||
māṇavānāṃ sa maitreyo maṃtrān adhyāpayiṣyati (|)
tataḥ śaṅkho mahārājo yūpam ucchrāpayiṣyati | ṣoḍaśavyāmavistāram ūrdhvavyāmasahasrakam || 48 ||
atha śaṅkho narapatiḥ yūpam ucchrāpayiṣyati | tiryañ ca ṣoḍaśavyāmam ūrdhvaṃ vyāmasahasrakam || 48 ||

sa taṃ yūpaṃ narapatir nānāratnavibhūṣitam | saptaratnasamākīrṇaṃ brāhmaṇebhyaḥ pradāsyati || 49 ||
sa taṃ yūpaṃ narapatir nānāratnavibhūṣitam | pradāsyati dvijātibhyo yajñaṃ kṛtvā puraḥsaram | saptaratnamayaṃ yūpaṃ brāhmaṇebhyaḥ pradāsyati || 49 ||
x x x x vibhūṣitaṃ | pradāsyati dvijātibhyo yajñāṃ kṛ(t)v(ā) pur(as)sara ||
tac ca ratnamayaṃ yūpaṃ dattamātraṃ manoramam | brāhmaṇānāṃ sahasrāṇi vikariṣyanti tatkṣaṇāt || 50 ||
taṃ ca ratnamayaṃ yūpaṃ dattamātraṃ manoramam | brāhmaṇānāṃ sahasrāṇi vikiriṣyanti tatkṣaṇāt || 50 ||

tasya yūpasya maitreyo dṛṣṭvā cainām anityatām | kṛtsna(ṃ) vicintya saṃsāraṃ pravrajyāṃ rocayiṣyati || 51 ||
yūpasya tasya maitreyo dṛṣṭvā caitām anityatām | kṛtsnaṃ vicintya saṃsāraṃ pravrajyāṃ rocayiṣyati || 51 ||
(dṛ)ṣṭvevan tām anityatām | kṛtsnaṃ vicintya saṃsāraṃ pravrajyāṃ rocayiṣya(ti |)
yatv ahaṃ pravrajitveha spṛśeyam amṛtaṃ padam | vimocayeyaṃ janatāṃ vyādhimṛtyujarābhayāt || 52 ||
yatv ahaṃ pravrajitveha spṛśeyam amṛtaṃ padam | vimocayeyaṃ janatāṃ vyādhimṛtyujarābhayāt || 52 ||

aśītibhiś caturbhiś ca sahasraiḥ saṃpuraskṛtaḥ | niḥkramiṣyati maitreyaḥ pravrajyārtham agrapudgalaḥ || 53 ||
aśītibhiḥ sahasraiḥ sa caturbhiś ca puraskṛtaḥ | niṣkramiṣyati maitreyaḥ pravrajyām agrapudgalaḥ || 53 ||
(sa)hasrai<ḥ> saṃpuraskṛtaḥ | niṣkramiṣyati maitre(yaḥ)
nāgavṛkṣas tadā tasya bodhivṛkṣo bhaviṣyati | pañcāśadyojanās tasya ūrdhvaṃ śākhāḥ bhaviṣyanti | ṣaṭkrośaviṭapādyāni vidhūtā(4a1)ni samantataḥ || 54 ||
nāgavṛkṣas tadā tasya bodhivṛkṣo bhaviṣyati | pañcāśadyojanāny asya śākhā ūrdhvaṃ samucchritāḥ || 54 ||

tasya mūle niṣaṇṇo 'sau maitreyo dvipadottamaḥ | anuttarāṃ ca saṃbodhiṃ prāpsyate nātra saṃśayaḥ || 55 ||
niṣadya tasya cādhastān maitreyo puruṣottamaḥ | anuttarāṃ śivāṃ bodhiṃ samavāpsyati nāyakaḥ || 55 || yasyām eva ca rātrau sa pravrajyāṃ niṣkramiṣyati | tasyām eva ca rātrau hi parāṃ bodhim avāpsyati || 56 ||
(m)ai(tr)ey(a)<ḥ>p(u)ruṣo(ttamaḥ)
aṣṭāṅgopetayā vācā tataḥ sa puruṣottamaḥ | deśayiṣyati saddharmaṃ sarvaduḥkhāpahaṃ śivam || 56 ||
aṣṭāṅgopetayā vācā tataḥ sa puruṣottamaḥ | deśayiṣyati saddharmaṃ sarvaduḥkhāpahaṃ śivam || 57 ||

duḥkhaṃ duḥkhasamutpādaṃ duḥkhasya samatikramam | āryāṣṭāṅgikaṃ mārgaṃ kṣemaṃ nirvāṇagāminam || 57 ||


prasannāṃ janatāṃ dṛṣṭvā satyāni kathayiṣyati | tathāsya dharmaṃ saṃśrutvā pratipadyanti śāsane || 58 ||
prasannāṃ janatāṃ dṛṣṭvā satyāni kathayiṣyati | duḥkhaṃ duḥkhasamutpādaṃ duḥkhasya samatikramam || 58 || āryaṃ cāṣṭāṅgikaṃ mārgaṃ kṣemaṃ nirvāṇagāminam | taṃ cāpi dharmaṃ saṃśrutya pratipatsyanti śāsane || 59 ||

supuṣpite ca udyāne sannipāto bhaviṣyati | saṃpūrṇaṃ yojanaśataṃ parṣat tasya bhaviṣyati || 59 ||
udyāne puṣpasaṃcchanne sannipāto bhaviṣyati | pūrṇaṃ ca yojanaśataṃ parṣat tasya bhaviṣyati || 60 ||

tataḥ śrutvā narapatiḥ śaṃkho nāma mahāyaśāḥ | dattvā dānam asaṃkhyeyaṃ pravrajyā(ṃ) rocayiṣyati || 60 ||
śrutvā narapati rājā śaṅkho nāma mahāyaśāḥ | dattvā dānam asaṃkhyeyaṃ pravrajyāṃ niṣkramiṣyati || 61 ||

aśītibhiś catu(r)bhiś ca sahasraiḥ sa puraskṛtaḥ | narādhipo 'pi niṣkramya pravrajyām upayāsyati || 61 ||
aśītibhiś caturbhiś ca sahasraiḥ parivāritaḥ | narādhipo viniṣkramya pravrajyām upayāsyati || 62 ||

tenaiva ca pramāṇena mānavānāṃ puraskṛtaḥ | maitreyasya pitā caiva pravrajyām upayāsyati || 62 ||
anenaiva pramāṇena mānavānāṃ puraskṛtaḥ | maitreyasya pitā tatra pravrajyām niṣkramiṣyati || 63 ||

tato gṛhapatis tatra sudhano nāma viśrutaḥ | pravrajiṣyati dharmātmā sahasraiḥ parivāritaḥ || 63 ||
tato gṛhapatis tatra sudhano nāma viśrutaḥ | pravrajiṣyati śuddhātmā maitreyasyānuśasane || 64 ||

strīratnam atha śaṃkhasya viśākhā nāma viśrutā | aśītibhiś caturbhiś ca(4b1) sahasraiḥ sā puraskṛtā | nārīṇāṃ saha niṣkramya pravrajyām upayāsyati 1 || 64 ||
strīratnam atha śaṅkhasya viśākhā nāma viśrutā | aśītibhiś caturbhiś ca sahasraiḥ saṃpuraskṛtā | nārīṇāṃ abhiniṣkramya pravrajyām rocayiṣyati || 65 ||

prāṇinān tatra samaye sahasrāṇi śatāni ca | pravrajyām upayāsyanti maitreyasyānuśāsane || 65 ||
prāṇinaḥ tatra samaye sahasrāṇi śatāni ca | pravrajyām upayāsyanti maitreyasyānuśāsane || 66 ||

tataḥ kāruṇika(ḥ) śāstā maitreyo dvipadottamaḥ | samitaṃ vyavalokyātha idam arthaṃ pravakṣyate || 66 ||
supuṣpite 'smin udyāne sannipāto bhaviṣyati | samantato yojanaśataṃ parṣat tasya bhaviṣyati || 67 || tataḥ kāruṇikaḥ śāstā maitreyaḥ puruṣottamaḥ | samitiṃ vyavalokyātha idam arthaṃ pravakṣyati || 68 ||

sarve te śākyamuninā muniśreṣṭhena tāyinā | arthato lokanāthena dṛṣṭāḥ saddharmadhātunā | āropitā mokṣamārge nikṣiptā mama śāsane || 67 ||
sarve te śākyasiṃhena guṇiśreṣṭhena trāyinā | arthato lokanāthena dṛṣṭvā saddharmadhātunā | ropitā mokṣamārgeṇa vikṣiptā mama śāsane || 69 ||

chatradhvajapatākābhi(r) gandhamālyānulepanaiḥ | kṛtvā śākyamuneḥ pūjāṃ hy āgatā mama śāsane || 68 ||
chattradhvajapatākābhir gandhamālyavilepanaiḥ | kṛtvā stūpeṣu satkāram āgatā hi mamāntikam || 70 ||

kuṃkumodakasekena candanenānulepanam | dattvā śākyamune(ḥ) stūpe hy āgatā mama śāsane || 69 ||
kuṅkumodakasekaṃ ca candanenānulepanam | dattvā śākyamuneḥ stūpeṣv āgatā hi mamāntikam || 72 ||

buddhaṃ dharmañ ca saṃghañ ca gatvā tu śaraṇaṃ sadā | kṛtvā tu kuśalaṃ karma hy āgatā mama śāsane || 70 ||


śikṣāpadān samādāya śākyasiṃhasya śāsane | pratipādya [ya]thābhūtaṃ hy āgatā mama śāsane || 71 ||
śikṣāpadāni cādāya śākyasiṃhasya śāsane | paripālya yathābhūtam āgatā hi mamāntikam || 73 ||

dattvā saṃghe ca dānāni cīvaraṃ pānabhojanam | vicitraṃ glānabhaiṣajyaṃ hy āgatā mama śāsane || 72 ||
saṅghe dattvā ca dānāni cīvaraṃ pānabhojanam | vividhaṃ glānabhaiṣajyam āgatā hi mamāntikam || 71 ||

caturdaśīṃ pañcadaśīṃ pakṣasyehāṣṭamīṃ tathā | prātihārakapakṣañ ca aṣṭāṅ(5a1)gaṃ sus[am]āhitaḥ | upavāsam upoṣyeha hy āgatā mama śāsane || 73 ||
upoṣadham upoṣyeha āryam aṣṭāṅgikaṃ śubham | caturdaśīṃ pañcadaśīṃ pakṣasyehāṣṭamīṃ tathā | prātihārikapakṣaṃ cāpy aṣṭāṅgaṃ susamāhitam || 74 ||

prātihāryatrayeṇāsau śrāvakān vinayiṣyati | sarve te sāsravān dharmān kṣayayiṣyanti suratāḥ || 74 ||
prātihāryatrayeṇāsau śrāvakān vinayiṣyati | sarve te asravās tatra kṣipayiṣyanti suratāḥ || 78 ||

prathamaḥ sannipāto 'sya śrāvakāṇāṃ bhaviṣyati | pūrṇāḥ ṣaṇnavati koṭyaḥ śrāvakāṇāṃ bhaviṣyati || 75 ||
prathamaḥ sannipāto 'sya śrāvakāṇāṃ bhaviṣyati | pūrṇāḥ ṣaṇnavati koṭyaḥ śrāvakāṇāṃ bhavacchidām || 79 ||

dvitīya(ḥ) sannipāto 'sya śrāvakāṇāṃ bhaviṣyati | pūrṇāś caturnavati koṭyaḥ kleśamuktā kṣaṇāṭ || 76 ||
dvitīyaḥ sannipāto 'sya śrāvakāṇāṃ bhaviṣyati | pūrṇāś caturnavatiḥ koṭyaḥ śāntānāṃ bhūrimedhasām || 80 ||

tṛtīya(ḥ) sannipāto 'sya śrāvakāṇāṃ bhaviṣyati | pūrṇā dvānavati koṭyo muktānāṃ śāntacetasām || 77 ||
tṛtīyaḥ sannipāto 'sya śrāvakāṇāṃ bhaviṣyati | pūrṇā dvāviṃśatiḥ koṭyaḥ śāntānāṃ śāntacetasām || 81 ||

dharmacakraṃ pravartyātha vinīya suramānuṣān | sārdhaṃ śrāvakasaṃghena pure piṇḍaṃ cariṣyati || 78 ||
dharmacakraṃ pravartyātha vinīya suramānuṣān | sārdhaṃ śrāvakasaṅghena pure piṇḍaṃ cariṣyati || 82 ||

tataḥ praveśatas tasya ramyāṃ ketumatīpurīm | māndāravāṇi puṣpāni patiṣyanti purottame | devatāḥ prakramiṣyanti tasmin pure gate munau || 79 ||
tataḥ praviśatas tasyāṃ ramyāṃ ketumatīṃ purīm | māndārakāṇi puṣpāni patiṣyanti purottame | devatāḥ prakariṣyanti tasmin puragate munau || 83 ||

catvāraś ca mahārājānaḥ śakraś ca tridaśādhipaḥ | brahma devagaṇaiḥ sārdhaṃ pūjāṃ tasya vidhāsyati || 80 ||
catvāraś ca mahārājāḥ śakraś ca tridaśādhipaḥ | brahmā devagaṇaiḥ sārdhaṃ pūjāṃ tasya kariṣyati || 84 ||

utpalaṃ kumudaṃ padmaṃ puṇḍarīkaṃ sugandhikam | aguruṃ candanaṃ caiva divyamālyaṃ tathaiva ca || 81 ||
utpalaṃ kumudaṃ padmaṃ puṇḍarīkaṃ sugandhikam | aguruṃ candanaṃ cāpi divyaṃ mālyaṃ patiṣyati || 85 ||

cailakṣepaṃ vidhāsyanti devaputrā maharddhi(5b1)kāḥ | taṃ lokanātham udvīkṣya praviśantaṃ purottamam || 82 ||
cailakṣepaṃ kariṣyanti devaputrā maharddhikāḥ | taṃ lokanātham udvīkṣya praviśantaṃ purottamam || 86 ||

pathi tatra sthitā bhūmir mṛdus tūlapicūpamā | vicitraṃ ca tato mālyaṃ vikariṣyanti te pathi || 83 ||
divyaś ca tūryanirghoṣo divyaṃ mālyaṃ patiṣyati | devatā prakariṣyanti tasmin puragate munau || 87 || ye tu ketumatīṃ ke cid vāsayiṣyanti mānuṣāḥ | te pi taṃ pūjayiṣyanti praviśantaṃ purottamam || 88 || pathi bhūmyāstaraṃ tatra mṛdutūlapicopamam | vicitraṃ ca śubhaṃ mālyaṃ vikiriṣyanti te tadā || 89 ||

chattradhvajapatākābhir gandhamālyānulepanaiḥ | śubhaiś ca tūryanirghoṣaiḥ prasannamanaso narāḥ | śāstuḥ pūjāṃ (6a1)kariṣyanti devaputrā maharddhikāḥ || 84 ||
chattradhvajapatākābhir arcayiṣyanti mānuṣāḥ | śubhaiś ca tūryanirghoṣaiḥ prasannamanaso narāḥ || 90 ||

sa ca śakraḥ sahasrākṣo devarājo mahādyutiḥ | prahṛṣṭaḥ prāñjaliṃ kṛtvā stoṣyate lokanāyakam || 85 ||
taṃ ca śakraḥ sahasrākṣo devarājaḥ śacīpatiḥ | prahṛṣṭaḥ prāñjalirbhūtvā maitreyaṃ stoṣyate jinam || 91 ||

namas te puruṣasiṃha namas te puruṣottama | anukampasva janatāṃ bhagavann agrapudgala || 86 ||
namas te puruṣājanya namas te puruṣottama | anukampasva janatāṃ bhagavann agrapudgala || 92 ||

maharddhiko devaputras tasya māro bhaviṣyati | sa caiva prāñjali(ṃ) bhūtvā stoṣyate lokanāyakam || 87 ||
maharddhiko devaputras tasya māro bhaviṣyati | sa cāpi prāñjalirbhūtvā stoṣyate lokanāyakam || 93 ||

śuddhāvāsasahasraiś ca bahubhiḥ parivāritaḥ | pravekṣate ketumatīṃ maitreyo lokanandanaḥ || 88 ||
śuddhāvāsasahasraiś ca bahubhiḥ parivāritaḥ | pravekṣyate ca maitreyo lokanātho vināyakaḥ || 94 ||

brāhmaṇaparivāreṇa brahmā caiva puraskṛtaḥ | kathayiṣyati saddharmaṃ brahmaghoṣam udīrayan || 89 ||
brāhmaṇaparivāreṇa brahmā cāpi girāsphuṭam | kathayiṣyati saddharmaṃ brahmaṃ ghoṣam udīrayan || 95 ||

ākīrṇā pṛthivī sarvā arhadbhiś ca bhaviṣyati | kṣīṇāsravair vāntadoṣaiḥ prahīṇabhavabandhanaiḥ || 90 ||
ākīrṇā pṛthivī sarvā arhadbhiś ca bhaviṣyati | kṣīṇāsravair vāntadoṣaiḥ prahīṇabhavabandhanaiḥ || 96 ||

hṛṣṭā devamanuṣyāś ca gandharvā yakṣarākṣasāḥ | śāstuḥ pūjāṃ kariṣyanti nāgāś cāpi maharddhikāḥ || 91 ||
hṛṣṭā devamanuṣyāś ca gandharvā yakṣarākṣasāḥ | śāstuḥ pūjāṃ kariṣyanti nāgāś cāpi maharddhikāḥ || 97 ||

te vai nūnaṃ bhaviṣyanti akhilāś chinnasaṃśayāḥ | chinnasrotā anādātā uttīrṇā bhavasāgarāt | brahmacaryaṃ cariṣyanti maitreyasyānuśasane || 92 ||
te vai nūnaṃ bhaviṣyanti cyānaghāś (?) chinnasaṃcayāḥ | utkṣiptaparikhāḥ dhīrā anādānā nirutsakāḥ | brahmacaryaṃ cariṣyanti maitreyasyānuśasane || 98 ||

te vai nūnaṃ bhaviṣyanti amamā aparigrahāḥ | ajātarūparajatā aniketā asaṃbhavāḥ | brahmacaryaṃ cariṣyanti maitreyasyānuśasane || 93 ||
te 'pi nūnaṃ bhaviṣyanti amamā aparigrahāḥ | ajātarūparajatā aniketā asaṃstavāḥ | brahmacaryaṃ cariṣyanti ye maitreyānuśasane || 99 ||

te vai nūnaṃ bhaviṣyanti chinnajālam aśaktikāḥ | dhyānāny upasaṃpādya prītisaukhyasamanvitāḥ | brahmacaryaṃ cariṣyanti maitreyasyānuśasane || 94 ||
te vai pānaṃ gamiṣyanti chitvā jālam eva bhujāt | dhyānāni copasaṃpadya prītisaukhyasamanvitāḥ | brahmacaryaṃ cariṣyanti maitreyasyānuśasane || 100 ||

ṣaṣṭivarṣasahasrāṇi maitreyo dvipadottamaḥ | deśayiṣyati saddharmaṃ sarvabhūtānukampakaḥ || 95 ||
ṣaṣṭiṃ varṣasahasrāṇi maitreyo dvipadottamaḥ | deśayiṣyati saddharmaṃ śāstā lokānukampayā || 101 ||

śatalakṣasahasrāṇi prāṇinaṃ sa vināyakaḥ | vinayitvā ca saddharme tato nirvāṇam eṣyati || 96 ||
śatāni ca sahasrāṇi prāṇinaṃ sa vināyakaḥ | vinīya dharmakāyena tato nirvāṇam eṣyati || 102 ||

parinirvṛtasya tasyaiva maitreyasya mahāmuneḥ | daśavarṣasahasrāṇi saddharmaḥ sthāsyate tadā || 97 ||
tasmiṃś ca nirvṛte dhīre maitreye dvipadottame | daśavarṣasahasrāṇi saddharmaḥ sthāsyati kṣitau || 103 ||

prasādayiṣyatha cittāni tasmiṃ śākyamunau jine | tato drakṣyatha maitreyaṃ saṃbuddhaṃ dvipadottamam || 98 ||
prasādayati cittāni tasmāc chākyamunau jine | tato dṛkṣatha maitreyaṃ saṃbuddhaṃ dvipadottamam || 104 ||

idam āścaryakaṃ śrutvā imām ṛddhim anuttamām | ko vidvān na prasīdeta api kṛ(6b1)ṣṇābhijātikaḥ || 99 ||
tasmād dharme ca buddhe ca saṅghe cāpi gaṇottame | prasādayati cittāni bhaviṣyati maharddhikam || 105 || taṃ tādṛśaṃ kāruṇikaṃ maitreyaṃ dvipadottamam | ārādhayitvā kālena tato nirvāṇam eṣyatha || 106 || idam āścaryakaṃ śrutvā dṛṣṭvā ca vibhavānalpikām | ko vidvān na prasīdeta api kṛṣṇāsu jātiṣu || 107 ||

tasmād ihātmakāmena mahātmyam abhikāṃkṣatā | saddharmo gurukartavyaḥ smaratāṃ buddhaśāsanam || 100 ||
tasmād ihātmakāmena māhātmyam abhikāṅkṣatāḥ | saddharmo gurukartavyaḥ smaratā buddhaśāsanam || 108 ||

iti maitreyavyākaraṇaṃ nāma mahāyānasūtraṃ samāptaṃ || ye dharmā hetuprabhavā hetu 1 teṣāṃ tathāgato | hy avadat teṣāṃ ca yo nirodha evaṃ vādī mahāśramaṇaḥ || śubham astu || abde glāvagnidvirade śita māghe guhānane | pūṣāyāṃ pūṣṇadivase sarvvānanda samāpta kṛt ||
maitreyavyākaraṇaṃ samāptam ||

