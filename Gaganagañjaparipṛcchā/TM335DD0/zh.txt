大方等大集經卷第十四 北涼天竺三藏曇無讖譯 虚空藏品第八之一所問品第一
大集大虚空藏菩薩所問經卷第一 開府儀同三司特進試鴻臚卿肅國 公食邑三千戸賜紫贈司空謚大鑑正號大廣智大興善寺 三藏沙門 不空奉 詔譯




爾時婆伽婆。遊如來行處妙寶莊嚴堂上如來威神大功徳莊嚴衆相具足。因於本行佛地得報。菩薩宮宅稱無量讃。如來神力之所建立。入無礙智行處生勝喜悦。思念進智分別巧説。衆徳具足來世所歎。
如是我聞。一時薄伽梵。在如來境界寶莊嚴道場。而此道場皆是如來之所加持。積集廣大福徳資糧。大行等流之所成就。是諸菩薩所住宮殿。演説無邊甚深法處。亦是如來遊戲神通無礙智境。See the record after next能生廣大善善巧念慧。入無所有智所行處。盡未來世稱讃無量殊勝功徳。
世尊正覺善轉法輪。善能調順無量衆生。於諸法中皆得自在。知諸衆生心所趣向。善能分別一切諸根彼岸。善斷結習。永盡無餘所施佛事自然成辦。與大比丘衆六百萬人倶。其心調柔結習已斷。皆是如來法王之子。行甚深法善能。解了無所有法。殊妙端正威儀具足。是大福田。正住如來所教法中。
世尊現證一切諸法平等自在。善轉無上清淨法輪善能調伏諸弟子衆。善達一切有情意樂。善知一切諸根彼岸。善斷一切煩惱結習。於諸佛事任運施作無有休息與大苾芻衆六百萬人倶。此諸苾芻皆是如來法王之子。心善解脱慧善解脱。已斷一切煩惱結縛。善説一切甚深佛法。復能通達於無相法。端嚴殊特具足威儀。爲大福田増長之處。善住如來之所教令 。
復與大菩薩僧倶。度一切諸行。不捨菩薩所行。得無我忍。於諸衆生不捨大悲。過諸世間而順世法勤化衆生。亦能善入如來行地。又復不離菩薩行地。其名曰普明菩薩摩訶薩。無礙明菩薩。於一切法自在王菩薩。無礙行處菩薩。分別辯覺菩薩。淨無量網明燈王菩薩。不染行處菩薩。壞魔界放光明菩薩。如是等不可計阿僧祇。不可思不可稱不可量。無齊限不可説菩薩摩訶薩倶
復有菩薩摩訶薩衆。從諸佛刹而來集會。其數無量不可思議不可譬喩不可言説。遊戲無邊諸佛世界供養奉事一切如來。勸請説法聞法不厭。常恒成熟一切有情。善巧方便能到第一清淨彼岸。住無礙解超越種種分別戲論。位皆隣近一切智智。其名曰電天菩薩戰勝菩薩。遍照菩薩勇健菩薩。摧疑菩薩奮迅菩薩。觀察眼菩薩常舒手菩薩。與如是等上首菩薩摩訶薩倶


爾時世尊説諸菩薩出要之行名無礙法門。莊嚴菩薩道。成就佛法諸力無畏。得知諸法自在。入陀羅尼印門。入分別諸辨門。入大神通門。入説不退轉輪諸乘平等門。入一相法界無分別門。入説隨衆生根所解差別門。入堅法分別壞諸魔界善順思惟門。入斷諸結及見無礙智慧門。入無等願方便智門。入諸佛等智門。入諸法無滯礙如實分別門。入無變異平等法門。入甚深十二因縁門。入功徳智慧莊嚴佛身口意堅固思進念專無盡門。入四聖諦門。爲調伏聲聞故。入遠離身心行門。爲調伏辟支佛故。入授一切智記門。爲調伏菩薩故。入諸法自在門。爲顯佛功徳故。所謂開示解説顯現令解。教讀施設次序開張。分別令易隨順正説。爾時世尊如是善分別大法方便時。於此三千大千世界一切諸色像。若鐵圍山大鐵圍山。須彌山王。及諸黒山。四天下及閻浮提。聚落城邑舍宅。大海江河泉源陂池。藥草樹木及諸叢林。諸龍夜叉乾闥婆阿修羅迦樓羅緊那羅摩睺羅伽等宮殿。地神宮殿。虚空中諸神宮殿。四天王天三十三天。夜摩天。兜率陀天。化樂天。他化自在天。及梵天宮殿。上至阿迦膩吒天宮殿。一切大地及欲界色身衆生。悉皆隱蔽眼所不見。喩如劫盡火災起後。大地焦盡大水未出。當爾之時乃無一色與眼作對。爾時三千大千世界。亦復如是亦無少色。是欲色界所攝。唯除妙寶莊嚴堂中所見色像。爾時於妙寶莊嚴堂中虚空中。無所依著。自然成無量百千那由他寶臺。微妙莊嚴世所樂見。喩如大妙莊嚴世界。一寶莊嚴佛土菩薩所住寶臺。此諸寶臺亦復如是。見諸大衆坐寶臺中。於妙寶莊嚴堂内。自然踊出淨妙眞金師子之座。高十千由旬。此師子座出妙淨光明。普照此三千大千世界。映諸菩薩光明令不明顯。爾時大衆歡喜踊躍。心情悦豫歎未曾有。合掌向佛作如是言。今者如來必説大法現此瑞應。
爾時世尊爲諸菩薩摩訶薩。説大集會甚深法時。一切大衆處在虚空住寶樓閣。而此樓閣莊嚴殊勝。猶如大莊嚴世界中一寶莊嚴佛土。諸菩薩衆所住樓閣無有異也。是諸大衆各各相見皆坐其中。時此三千大千世界 一切色像。蘇迷盧山輪圍山。大輪圍山贍部 洲等。聚落城邑江河泉流。陂池大海叢林草木。一切地居所有宮殿。悉皆隱蔽而不復現。欲色空居乃至有頂。諸天宮殿及諸有情。形色之類亦悉不現。猶如劫燒火災之後。大地焚爇唯有虚空。中無一色爲眼所見。此亦如是三千大千世界之中。無一色相爲諸有情眼所覩見。唯除此寶莊嚴道場聲聞菩薩。諸天龍藥叉乾闥婆等。一切衆會所有色像了然顯現。又此道場有師子座自然涌出。其量高廣萬踰繕那。此師子座出淨光明。普照三千大千世界。暎蔽日月釋梵護世。所有諸光 皆不復現。佛坐其上時諸大衆。見此奇特勝妙相已。踊躍歡喜歎未曾有。互相謂言如是殊勝莊嚴樓閣善巧差別。假使我等住一劫 壽説莫能盡。
爾時舍利弗承佛威神從寶臺起更整衣服。偏袒右肩右膝著地。合掌向佛而白佛言。世尊。是何瑞相有如是等生勝喜悦現大神變。世尊。此諸大衆皆生疑惑。願如來説何因何縁。現此未曾有事。爾時佛告舍利弗。東方去此過八佛世界微塵數等佛土。有世界名大莊嚴。彼國有佛號一寶莊嚴如來應供正遍知明行足善逝世間解無上士調御丈夫天人師佛世尊。今現在説法。以何因縁世界名大莊嚴。若廣説彼世界莊嚴事者一劫不盡。是故彼土名大莊嚴。何因縁故。彼佛名爲一寶莊嚴。舍利弗。彼如來因一寶説法。所謂無上大乘之寶。是故彼佛名一寶莊嚴。彼佛與諸菩薩衆各昇師子座。踊在空中高八十億多摩樹。
爾時舍利子承佛威神。從寶樓閣起住虚空。整理衣服偏袒右肩。跪合掌而白佛言。世尊是何因縁先現此瑞。於此三千大千世界所有色像。悉皆隱蔽如大虚空。唯有如是所居 衆寶莊嚴樓閣自然顯現。佛告舍利子汝今見此寶樓閣不。答言已見。佛言舍利子汝能讃歎此寶樓閣功徳盡不。舍利子言盡我壽量不能稱讃眞實功徳。如是舍利子有世界名大莊嚴。彼中所有妙寶樓閣一切衆會皆住虚空。今此樓閣如彼所現。舍利子白佛言。世尊彼大莊嚴世界今在何許。佛告舍利子。東方過此八佛世界微塵數佛土。有世界名大莊嚴。佛號一寶莊嚴如來應供正遍知明行足善逝世間解無上士調御丈夫天人師佛世尊。今現在説法。舍利子以何因縁名大莊嚴。彼世界中所有莊嚴殊勝之事。若我住世以一劫壽説不能盡。是故名之爲大莊嚴。復以何縁名爲一寶莊嚴。彼佛常説唯以大菩提心而爲其寶。是故名爲一寶莊嚴。彼佛説法與諸菩薩昇師子座及寶樓閣。踊在虚空高八十倶胝多羅樹。
爲諸菩薩説虚空印法門。何謂虚空印法門。如一切法以虚空爲門無住處故。一切法無住處門無形相故。一切法無形相門過諸行處故。一切法無行處門内外淨故。一切法淨門性無染故。一切法無染門自性寂靜故。一切法寂靜門。心意識本無故。一切法本無門離物非物故。一切法無物門無教相故。一切法無教門無形段故。一切法無形段門。離因縁境界故。一切法無因縁境界門寂滅相故。一切法寂滅門離二相故。一切法無二門捨別異故。一切法無別異門入一相故。一切法一相門自相淨故。一切法自相淨門過三世故。一切法過三世門不離平等故。一切法不離平等門。幻化相非相故。一切法幻化相門體不實故。一切法無體門無作相故。一切法無作門身心遠離故。一切法遠離門離相無相故。一切法無相門相不動故。一切法不動相門無依處故。一切法無依處門住無際故。一切法無際門無樔 窟故。一切法無樔窟門。無我無我所故。一切法無我無我所門無主故。一切法無主門性無我故。一切法無我門。内清淨故。1See the full record quoted previously. 2See the full record quoted previously. 3See the full record quoted previously. 4See the full record quoted previously. 5See the full record quoted previously. 6See the full record quoted previously. 7See the full record quoted previously. 8See the full record quoted previously. 9See the full record quoted previously. 10See the full record quoted previously. 11See the full record quoted previously. 12See the full record quoted previously. 13See the full record quoted previously. 14See the full record quoted previously. 15See the full record quoted previously. 16See the full record quoted previously. 17See the full record quoted previously. 18See the full record quoted previously. 19See the full record quoted previously. 20See the full record quoted previously. 21See the full record quoted previously. 22See the full record quoted previously. 23See the full record quoted previously. 24See the full record quoted previously. 25See the full record quoted previously. 26See the full record quoted previously. 27See the full record quoted previously. 28See the full record quoted previously. 29See the full record quoted previously. 30See the full record quoted previously. 31See the full record quoted previously. 32See the full record quoted previously. 33See the full record quoted previously. 34舍利弗。彼一寶莊嚴如來。爲諸菩薩廣説如是虚空印法門。彼如來説是法時。無量阿僧祇諸菩薩。解知諸法性與虚空等於諸法中得無生忍。
爲諸菩薩説虚空清淨法印。善男子云何名爲虚空清淨法印。所謂一切法離性無性故。云何離性無性。謂一切法無所表示故。云何無表示。謂一切法無光顯故。云何無光顯。謂一切法遠離縁慮故。云何無縁慮。謂一切法寂靜相故。云何寂靜相。謂一切法無二相故。云何無二相。謂一切法遠離別異故。云何無別異。謂一切法入一道相故。云何入一道相。謂一切法自性相清淨故。云何自性相清淨。謂一切法超過三世故。云何超過三世。謂一切法無依處故。云何無依處。謂一切法無影像故。云何無影像。謂一切法超過境界故。云何過諸境界。 謂一切法内外清淨故。云何内外清淨。謂一切法性無雜染故。云何無雜染。謂一切法性寂靜故。云何性寂靜。謂一切法遠離心意識故。云何離心意識。謂一切法出離相本不生故。云何出離相本不生。謂一切法無我攝受故。云何無主宰。謂一切法性無我故。云何無主宰。謂一切法性無我故。云何性無我。謂一切法本來清淨故。云何本來清淨。謂一切法本無涅槃故。云何無涅槃。謂一切法性。如幻故云何性如幻。謂一切法無實事故。云何無實事。謂一切法無造作相故。云何遠離身心相。謂一切法離相無相故。云何遠離身心相。謂一切法離相無相故。云何離相無相。謂一切法自相不動故。云何自相不動。謂一切法無所依止故。云何無所依止。謂一切法無所縁故。云何無所縁。謂一切法遠離阿頼耶故。舍利子彼一寶莊嚴如來。爲諸菩薩説如是三十二虚空清淨法印。時無量菩薩知諸法性與虚空等。得法自在清淨智忍。
舍利弗。彼大莊嚴刹土一寶莊嚴佛所。有一菩薩摩訶薩名虚空藏。以大莊嚴而自莊嚴。於諸不思議願最爲殊勝。得一切功徳中之威徳無礙知見。不可思議菩薩功徳以自莊嚴。以諸相好莊嚴其身。以善説法隨所應度莊嚴其口。不退於定莊嚴其心。以諸總持莊嚴其念。入諸微細法莊嚴其意。順觀法性莊嚴於進。以堅固誓莊嚴淳至。以必成辦莊嚴所作。以從一地至一地莊嚴畢竟。捨諸所有莊嚴於施。以淨心善語莊嚴於戒。於諸衆生心無有礙莊嚴忍辱。衆事備足莊嚴精進。入定遊戲神通莊嚴於禪。善知煩惱習莊嚴般若。爲救護衆生莊嚴於慈。住不捨衆生莊嚴於悲。心無猶豫莊嚴於喜。離於憎愛莊嚴於捨。
舍利子彼大莊嚴世界所有菩薩。以布施莊嚴。於無量劫隨順捨故。以淨戒莊嚴身心清淨無諸垢故。以忍辱莊嚴於諸有情無害心故。精進莊嚴積集一切法資糧故。以靜慮莊嚴遊戲一切解脱等持等至故。以智慧莊嚴遠離一切煩惱習故。以大慈莊嚴拔濟一切有情故。以大悲莊嚴不捨一切有情故。以大喜莊嚴於一切有情常喜悦故。以大捨莊嚴於一切有情無憎愛故。
See the full record quoted previously. 35See the full record quoted previously. 36See the full record quoted previously. 37See the full record quoted previously. 38See the full record quoted previously. 39See the full record quoted previously. 40See the full record quoted previously. 41See the full record quoted previously. 42See the full record quoted previously. 43See the full record quoted previously. 44See the full record quoted previously. 45See the full record quoted previously. 46遊戲諸定莊嚴神通。得無盡寶手莊嚴功徳。分別諸衆生心行莊嚴於智。教衆生善法莊嚴於覺。得慧明淨莊嚴慧明。得義法辭應莊嚴諸辯。壞魔外道莊嚴諸無畏。得佛無量功徳而自莊嚴。常以諸毛孔説法莊嚴於法。見諸佛法明莊嚴自明。能照諸佛國莊嚴光明。説不錯謬莊嚴所記。神通隨所樂説莊嚴教授。神通到四神足彼岸莊嚴變化。神通入佛密處莊嚴諸如來護持。自悟正智莊嚴法自在。如説而行無能壞者。莊嚴一切善法堅固。47彼虚空藏菩薩。成就如是等無量功徳。與十二億菩薩摩訶薩倶。發意欲來詣此娑婆世界見我。禮拜供養恭敬圍遶。亦爲此大普集經。分別少法門分故。又爲此十方諸來會菩薩生大法明故。又爲増益開大乘法故。又爲受持如來法故。又爲無量衆生善根出生故。又爲以善法調伏諸魔外道故。又爲示現菩薩師子遊戲神通故。彼虚空藏菩薩。欲來至此是其瑞應。爾時世尊説此事已。即時虚空藏菩薩。與十二億菩薩摩訶薩恭敬圍遶。詣一寶莊嚴佛所。白佛言。世尊。我欲詣娑婆世界。見釋迦 牟尼佛。禮拜供養。彼佛報言。欲往隨意宜知是時。即頂禮一寶莊嚴如來足下已右遶七匝。承佛遊戲無作神足。於彼大莊嚴國土忽然不現。以一念頃與諸菩薩衆倶。來至此娑婆世界。寶莊嚴堂妙寶臺上。爾時虚空藏菩薩。雨妙華香供養世尊。及此大寶集經。所謂曼陀羅華。摩訶曼陀羅華。波利質多羅華。摩訶波利質多羅華。曼殊沙華。摩訶曼殊沙華。盧遮那華。摩訶盧遮那華。水陸諸華大如車輪。百葉千葉百千葉。皆出光明香氣普薫妙香。適意開敷鮮淨。雜色光耀眼所樂見。雨如是等種種無量妙華滿妙寶堂中。高一多羅樹。作諸天樂其音皆出無量百千法門之聲。與檀波羅蜜相應聲。尸羅羼提毘梨耶禪那般若波羅蜜相應聲。與四無量相應聲。與四攝法相應聲。與助道法相應聲。與三脱門相應聲。與四聖諦相應聲。與十二因縁相應聲。爾時虚空藏菩薩供養世尊頂禮佛足。遶七匝已在一面立。白佛言。世尊。彼一寶莊嚴如來應正遍知致問無量。少病少惱起居輕利安樂行不。彼一寶莊嚴如來又言。有十二億菩薩。與虚空藏菩薩倶往。至彼娑婆世界。願世尊説如是如是法。使諸菩薩得自然智。亦使成就大法光明已還來至此。所以者何。以世尊昔來已曾化此。善男子等發菩提心。爾時虚空藏菩薩當世尊頂上。化作大寶蓋。廣十千由旬。以青琉璃爲軒。眞珊瑚寶爲子。以琉璃及閻浮檀金爲升垂。雜妙眞珠縵網瓔珞寶鈴和鳴。其蓋光明普照十方。與諸妙華互相綺錯。爾時虚空藏菩薩於如來不思議功徳深生敬重合掌向佛以偈讃言
復次舍利子。彼一寶莊嚴如來世界中。有菩薩摩訶薩名大虚空藏。以大福徳及大威力。而自莊嚴獲無礙智。以相好莊嚴於身。以辯才莊嚴於語。以勝定莊嚴於心。以多聞總持莊嚴於念。以平等捨莊嚴於實。以慧莊嚴於諸趣意樂。以勝進加行莊嚴於増上意樂。到於一切法無疑惑故。以神足莊嚴遊戲自在諸神通故。以福徳莊嚴獲寶手功徳常施捨故。以智莊嚴分別有情種種意樂故。以覺莊嚴令諸有情悟勝法故。以眼莊嚴能於五眼得清淨故。以耳莊嚴聞諸法義如響應故。以無礙解莊嚴法義詞辯無盡説故。以力莊嚴得佛十力壞魔怨故。以無畏莊嚴摧諸外論無所屈故。以功徳莊嚴獲佛無邊諸功徳故。以法莊嚴於衆毛孔演法如響故。以明莊嚴能見一切佛法藏故。以光莊嚴照耀一切諸佛刹故。以記心莊嚴無錯謬故。以教誡莊嚴令如説行故。以神境莊嚴變現一切種種相故。以一切佛讃歎莊嚴住無繋屬得自在故。以一切善法莊嚴入一切佛法境故。舍利子。彼虚空藏菩薩摩訶薩。成就如是無量功徳。與諸菩薩發意欲。來詣此娑訶世界。瞻仰於我恭敬禮拜奉事供養。亦爲分別此大集會微沙法門。令斯十方諸來菩薩。生大喜悦清淨信樂。又令菩薩攝受大攝受道法故。爾時大虚空藏菩薩摩訶薩。與十二倶胝菩薩前後圍遶。一心瞻仰一寶莊嚴如來。白言世尊我今欲詣娑訶世界禮拜供養釋迦牟尼佛。願見聽許。彼佛告言今正是時。隨汝意往。即時頂禮一寶莊嚴如來足已住對面念。承佛遊戲無行神通。從彼國沒忽然不現。一念之頃與衆菩薩。至此娑訶世界寶莊嚴道場。住於虚空散彼世界衆妙花香如雨而下。所謂末香塗香幢幡繒蓋。月花大月花妙殊勝花。日月光花日燈花日精花。愛花大愛花照曜花娑闥羅花。勝妙娑闥羅華遍無垢花。清淨無垢花金光照曜花。虚空照曜花大白香照觸花。百葉千蘂花除憂花。作喜花天所讃花。龍花安樂生喜花。禪枝花令身快樂花。令心歡喜花香遍三千世界花。息除衆病華妙威徳莊嚴花。流出無邊福徳花照觸十方菩薩華。雨如是等種種妙華積高至膝。周遍三千大千世界。時諸大衆見此花已。白言世尊如是種種勝妙諸華。衆妙妓樂。昔所未見昔所未聞。從何所來願見開示。佛言是彼大虚空藏菩薩摩訶薩。從大莊嚴世界而來此會住在虚空。先雨如是勝妙諸花。供養於我及此經法爾時大虚空藏菩薩摩訶薩。與倶來菩薩從空而下。頭面禮足遶佛三匝。住一面立而白佛言。世尊彼一寶莊嚴如來。問訊世尊少病少惱起居輕利安樂行不。此有十二倶胝菩薩。昔以曾受世尊化導。與我倶來詣此娑訶世界。爲欲聽聞大集經故。彼世尊爲欲令諸菩薩。於一切法得自在故。成就大法故。唯願世尊哀愍攝受。爲説如是甚深法要。爾時大虚空藏菩薩。即於空中變大寶蓋。衆寶莊嚴覆如來頂。光明照耀遍徹十方。昇於如來師子之座。其座高廣萬踰繕那。於是大虚空藏菩薩。合掌讃佛説伽他曰
法義智慧最勝尊　本淨無垢無所著 喩如虚空無染汚　我禮不動聖足下
上法功徳妙智尊　清淨無垢無限量 如空平等寂無動　敬禮甚深無與等
行無與等無涯底　現法嚴身最殊勝 佛眞法身如虚空　普生大悲而濟度 人中師子能示現　百福莊嚴世尊身
能示身相微妙色　不離法身現是身 悲隨有情身亦然　普現百福莊嚴相
斷諸言語無音響　離諸言説無戲論
已離音聲無聞見　斷諸言詞無説示 雖知語性如空響　以大悲心而演説
雖知如是而現説　無性衆生令悦豫 衆心非心得此心　能知非心幻化心
於諸有情心平等　知心如幻無自性 悉知心行無思慮　平等究竟心爲心
善知衆生心行性　而能不住彼我心 示現威儀濟衆生　善逝身無作不作 佛知衆生隨所樂　即能示現如是形
示現種種度世間　善逝身形無所得 以妙所依功徳體　隨其所樂爲現身
世尊於法不計我　不生憶想著於法 能知以何法受教　而隨所悟應時説
法無所得佛亦然　不著於法離分別 知法能度有情故　隨宜爲説常無間
大衆渇仰瞻世尊　世所希有最無比 能知以何法受教　而隨所悟應時説
大衆普共觀佛身　所現色相皆差別 世尊已離身心相　隨現皆令衆歡喜
此等諸法從縁生　虚無寂寞非眞實 世尊善知如是法　得至清涼泥洹道
因縁和合諸法生　虚妄分別非眞實 以知諸法悉如是　得成正覺證涅槃
去離二邊不著中　知虚非眞無自性 此等諸法無作者　善説業報非斷常
既斷分別離中邊　知其空寂無自性 雖知諸法性清淨　善脱業果無差違
法無衆生命及人　寂靜不名如虚空 如實分別無衆生　而安多衆至甘露
法無有情壽及人　寂然如空離名字 了彼有情實非有　悉令證入甘露門
昔行多劫不思議　求進勢力勝菩提 所爲妙行今已成　至無至義覺無餘
已修百億行難思　精進求於無上道 由此因縁已成辦　到無行處覺涅槃
一切諸法上中下　悉知平等常無異 智者所知知不著　是故世尊定不亂
妙覺諸法性無殊　於上中下皆平等 住平等智無分別　故佛常無不定心
陰入諸界如幻化　三界皆如水中月 衆生虚僞性如夢　以智分別説是法
知蘊處界皆如幻　三界猶如水中月 有情如夢性非眞　爲説如此非眞法
世人假稱名得道　實無 有得無得相 如道無得輪無轉　如輪無轉無度者
世諦説成無上覺　不可説得無得相 菩提無得輪亦然　轉無轉相無所轉
故能度衆於四流　自度度彼繋顛倒 善能安慰苦惱者　自滅滅彼至無爲
自度度他於彼岸　自解解他諸繋惑 自安安他置大乘　自他倶證涅槃樂
衆生無生無涅槃　衆生本淨不可得 道及衆生猶如幻　自覺此際覺多衆
有情無生亦無滅　有情本來常清淨 有情自性如幻相　有情既悟證菩提
如虚空中不見色　一切群生色亦爾 諸法離色及色相　能知此色則得離
色如虚空無有生　一切世間亦如是 是法無色離色相　由知是義色寂靜
作諸妙喩以讃佛　執見而讃是其毀 佛徳如空無差別　無所限量是讃佛
以喩稱讃如來徳　有請聞讃皆深著 佛徳如空不可量　如是無二眞讃佛
故禮淨尊淨他者　無縁無心入微心 如佛功徳世尊知　如如功徳我今禮
敬禮能覺諸有情　無觀無心至無得 唯有諸佛能讃佛　我禮如如眞徳尊
能知衆生無我者　知諸法際離欲者 見法身者則見佛　即爲供養十方佛
了諸有情無我人　諸佛法界同一相 已知諸法離欲相　故我供養平等尊
虚空藏菩薩説此偈已。即時妙寶莊嚴堂及 虚空中諸寶臺六變振動。一切大衆心淨悦豫。踊躍歡喜歎未曾有。皆言虚空藏菩薩。善能説此妙偈。若有善男子善女人能行此法者。乃至夢中不見有法。以漸皆當得師子吼。如虚空藏菩薩。爾時虚空藏菩薩。以如斯妙偈讃如來已。白佛言。
爾時大虚空藏菩薩摩訶薩。説是伽他已。即時寶莊嚴道場妙寶樓閣六種震動。空中出聲而作是言。釋迦牟尼世尊。於無數倶胝那庾多百千劫中。所有積集阿耨多羅三藐三菩提法。此大虚空藏菩薩。以妙伽他悉能稱揚。善男子若於夢中。尚未曾聞何況得見。若有善男子善女人聞此伽他。能生信解解已修行。當知此人漸次不久。能師子吼如虚空藏菩薩爾時大虚空藏菩薩摩訶薩白佛言。世尊我爲欲聞大集經典。故來至此娑訶世界。瞻仰世尊禮拜供養聽聞斯法今此衆中諸來正士。各各於法而有疑心。唯願世尊。令於諸法得法光明生決定慧。
世尊。欲少所問。唯願聽許。若聽問者。爾乃敢問。所以者何。世尊。有無量知見能知衆生諸根。有淳熟未淳熟者。世尊明達去諸闇冥故。世尊了義善説分別諸句義故。世尊知時不過限故。世尊所記 不謬如説不錯故。世尊知時隨諸衆生行説法故。世尊善遊戲通達諸神足故。世尊善觀。體衆生心行故。世尊最無染於諸法中得自在故。世尊自悟覺了諸法故。世尊正御邪趣衆生。教令入正故。世尊是大醫王。能令無始世界衆病永斷故。世尊大力成就佛十力故。世尊無畏成就四無畏故。世尊無勝成就十八不共法故。世尊大慈行救一切衆生心無礙故。世尊大悲行知見無我。拔一切衆生苦故。世尊大喜行於禪解脱定入定到彼岸故。世尊大捨行斷一切憎愛。心如虚空故。世尊得平等覺了諸佛法無礙故。世尊無憎愛心畢竟清淨毀譽不動故。世尊無悕望智慧滿足於利養讃歎無欲求故。世尊一切知見一切佛行處到彼岸故。我知見世尊有如是等無量無邊功徳成就。是故我欲於法門中少有所問。虚空藏菩薩作是語已。爾時世尊告虚空藏菩薩言。善男子。我當聽汝問隨汝欲問恣汝所問。吾當隨汝所問悦可爾心。爾時功徳光明王菩薩問虚空藏菩薩言。善男子。汝爲誰故欲問如來。即時虚空藏菩薩。以偈報功徳光明王菩薩言
善哉世尊。我今欲問決定之義。唯願如來少賜方便。何以故 世尊是無礙智者。善知一切有情諸根前後熟故。世尊得光明者。離諸闇瞑故。世尊知義者。善能分別諸句義故。世尊知時者。不越時授記故。世尊智宜者。於諸有情隨宜説法故。世尊遊戲者。於諸神通得自在故。世尊淨觀察者。了有情心行如掌中故。世尊高大者無能見頂故。世尊勇健者。三千界中無能陵屈故。世尊自然者。無師證悟一切法故。世尊導師者。於諸道中示正路故。世尊大醫王者。以甘露藥能永除斷有情惑障纒蓋病故。世尊持大力者。得於是處非處乃至三明故。世尊大無畏者。於一切世間沙門婆羅門諸天魔梵之中。世尊成就不共法者。獲得三世無礙智身口意清淨。三摩鉢底解脱知見等不共法故。世尊住大慈者。以無礙慧於諸有情。平等觀察如虚空故。世尊住大悲者。以平等慧於諸有情。善行惡行若苦若樂無所動故。世尊住大喜者。行於禪定解脱到彼岸故。世尊住大捨者。心無憎愛如虚空故。世尊住平等者。入一切如來平等智故。世尊無希望者。智慧滿足遠名利故。世尊一切智者。五眼清淨見一切法悉究竟故。 我知世尊成就如是無量無邊功徳。我等今者愛樂法故。我知世尊成就如是無量無邊功徳。我等今者愛樂法故。於此法中欲小諮問。令諸有情於平等法。方便出生一切智智爾時佛告虚空藏菩薩摩訶薩言。善哉善哉正士汝於殑伽河沙佛所。已得授記。我今聽汝隨有所問。當爲分別令得歡喜。於是衆中有菩薩摩訶薩。名功徳王光明。問虚空藏菩薩言。汝爲何故問於如來。時大虚空藏菩薩即以伽他而答之曰
一切等心諸衆生　平等能至彼岸者 遊戲無垢悲心中　我爲是等問世尊
普心等於諸有情　妙心等住於彼岸 悟心無心入妙理　是故我問於世尊
能到正見無垢穢　已無猶豫斷彼疑 自得了達利衆生　我爲是等問世尊
得光無暗清淨者　無疑能斷彼疑惑 爲令決定得解脱　是故我問於世尊
知我無我無與等　爲衆發心不著衆 能脱衆生計我見　我爲是等問世尊
知我無我悉清淨　常利有情住無我 解脱有情我見縛　爲此等故問世尊
能護威儀愼所行　其心清淨如虚空 堅固不動如須彌　我爲是等問世尊
威儀善住於淨戒　意樂清淨虚空等 堅固不動若迷盧　是故我問功徳者
進心無涯慧無等　勇健能害煩惱怨 已結已斷斷彼結　我爲是等問世尊
精進無邊勇無退　能摧我慢衆魔怨 自淨淨彼煩惱纒　故我請問端嚴者
樂施威儀調伏心　常住聞進戒忍力 禪定諸通勝慧明　我爲是等問世尊
樂聞施戒忍精進　禪定解脱發諸通 清淨無垢勝慧明　故我問於清淨義
樂空無相無願法　而現受形處生死 無生無終達甘露　我爲是等問世尊
住空無相無願者　示現生死或涅槃 無生無住無去來　故我問於清淨智
知見甚深無崖際　聲聞縁覺所不及 而知一切衆生行　我爲是等問世尊
甚深知見無涯際　聲聞縁覺及餘衆 無能難問不可測　我爲如是問世尊
善能了達樂正行　於法非法繋已斷 常處正定心不亂　我爲是等問世尊
樂於正法能通達　法與非法倶無取 常於善法心不亂　是故我問如來法
不斷佛種諸賢士　能護正法及與僧 多聞三世諸佛讃　我爲是等問世尊
不斷佛種諸賢士　能護正法及僧伽 名聞三世諸佛稱　故我問於功徳海


爾時虚空藏菩薩。以此妙偈答功徳光明王菩薩已。白佛言。世尊。云何菩薩行檀波羅蜜與虚空等。云何行尸波羅蜜。羼提波羅蜜。毘梨耶波羅蜜。禪波羅蜜。般若波羅蜜與虚空等。云何行智與虚空等。云何菩薩不離如如。如來所許。念佛念法念僧。念施念戒念天。云何菩薩修行諸法平等如泥洹。云何菩薩善分別行相。云何菩薩持諸佛法寶藏。隨如來所覺法相性。如實知諸法相性已不取不捨。云何菩薩分別衆生。從始已來清淨而教化衆生。云何菩薩善順發行成就佛法。云何菩薩不退諸通。於諸佛法悉得自在。云何菩薩入甚深法門。諸聲聞辟支佛所不能入。云何菩薩於十二因縁。因善得勝智方便。離二邊諸見。云何菩薩爲如來印所印。如如不分別智方便。云何菩薩入法界性門。見一切法平等性。云何菩薩淳至堅固猶如金剛。於此大乘心住不動。云何菩薩自淨其界如諸佛界。云何菩薩得陀羅尼終不失念。云何菩薩得無障礙如來加持辯。云何菩薩得自在示現受生死。云何菩薩破諸怨敵去離四魔。云何菩薩利益衆生莊嚴功徳。云何菩薩世無佛時能作佛事。云何菩薩得海印三昧。善能得知衆生心行。云何菩薩能得知諸塵界無礙。云何菩薩威儀行成就。離諸闇冥得勝光明。於諸法中得自然智。速得成就一切智行。速得成就一切智行。
爾時大虚空藏菩薩。以伽他答功徳王光明菩薩已。白佛言。世尊。云何菩薩修行布施波羅蜜多猶若虚空。云何修行淨戒忍辱精進禪定般若波羅蜜多猶若虚空。云何修行福徳智慧二種莊嚴猶若虚空。云何不捨離佛隨念不捨離法隨念僧隨念捨隨念戒隨念天隨念。云何菩薩修行諸行等於涅槃。云何菩薩善知一切有情行相情行相。云何能持佛法寶藏。如來等覺彼法性相如實而知。云何菩薩善知有情本來清淨而成熟之。云何菩薩如理相應。修習佛法至於究竟。云何菩薩不壞神通。於一切法而得自在。云何菩薩得住甚深佛法理趣。一切聲聞及辟支佛所不能測。云何菩薩入縁起善巧智。遠離一切邊見。云何菩薩以如來印印於眞如。不間斷善巧智。云何菩薩入於法界甚深理趣。見一切法互相周遍平等一性。云何菩薩意樂堅固猶若金剛。於此大乘無有傾動。云何菩薩於自境界清淨如佛境界。云何菩薩得陀羅尼無忘法行。云何菩薩獲得如來加持無礙辯才。云何菩薩於生死中而得自在。云何菩薩摧伏怨敵超越四魔。云何菩薩積集無量福徳資糧。爲諸有情作所依止。云何菩薩出無佛世。爲諸有情而作佛事。云何菩薩獲得海印三摩地。不染一切有情心行。云何菩薩得無染著。心如虚空風無有障礙。云何菩薩善知軌儀。修行離暗獲得光明。不隨他縁得自然智。速到大乘一切智智。速到大乘一切智智。


爾時世尊告虚空藏菩薩言。善哉善哉。善男子。汝善能分別問於如來如斯妙義。如汝已曾供養過去無量諸佛。種諸善根心行平等喩如虚空。禮敬諸佛至慧明處。發勤精進欲度一切。諸佛如法不捨一切衆生。度大慈悲彼岸。及過諸魔行不離世法。以虚空同量之心。成就此無上大乘妙法虚空藏。汝之功徳無有邊際難可校量。汝已曾於過去恒河沙等。諸佛世尊所問如此事自亦能説。是故虚空藏。汝今諦聽諦聽。善思念之。吾當爲汝分別解説。所問諸菩薩事復過於此。能得無上大乘。如來自然智。一切種智。虚空藏菩薩言。唯然快哉願樂欲聞。佛告虚空藏。
爾時佛告大虚空藏菩薩摩訶薩言。善哉善哉正士。復言善哉善哉正士。汝今善能問於如來如是深義。能爲有情發如是問。汝能明了一切佛法。已曾供養奉事過去無量諸佛。於諸佛所種諸善根。被精進甲求法無厭。以智慧器杖出諸魔境。常樂利益一切有情。超越世間毀譽八法。心行平等猶若虚空。久已積集一切智智。如汝功徳邊際叵量。已於恒沙過去佛所曾問斯義。是故正士諦聽諦聽善思念之。吾當爲汝分別解説菩薩摩訶薩所獲功徳。到於大乘一切智智。虚空藏菩薩言。唯然世尊願樂欲聞。告大虚空藏菩薩言。
善男子。菩薩成就四法。行檀波羅蜜與虚空等。何謂爲四。善男子。
善男子菩薩成就四法。修行布施波羅蜜多猶若虚空。云何爲四。
若菩薩於一切處。無障礙不分別。行檀波羅蜜。以我淨故於施亦淨。以施淨故於願亦淨。以願淨故於菩提亦淨。以菩提淨故於一切法亦淨。善男子。是爲菩薩成就四法。行檀波羅蜜與虚空等。
所謂以我清淨故有情清淨。以有情清淨故施即清淨。以施清淨故迴向清淨。以迴向清淨故菩提清淨。善男子是爲菩薩成就四法。修行布施波羅蜜多猶若虚空。
善男子。若菩薩成就八法能淨檀波羅蜜。何等爲八。離我能施。離爲我施。離愛結施。離無明見施。離彼我菩提相施。離種種想施。離悕望報施離慳嫉施。其心平等如虚空。是爲菩薩成就八法能淨檀波羅蜜。離此八法是謂淨施。
復次若菩薩成就八法。能淨修行布施波羅蜜多。云何爲八。所謂我清淨施。我所清淨施。因清淨施。見清淨施。相清淨施。異相清淨施。不望果報清淨施。心平等如虚空清淨施。是爲菩薩成就八法。能淨修行布施波羅蜜多。
喩如虚空無所不至。喩如虚空非色叵見。菩薩所行諸施不依於色。亦復如是。喩如虚空不受苦樂。菩薩所行諸施離一切受。亦復如是。喩如虚空無有相智。 菩薩所行諸施離諸想結。亦復如是。喩如虚空是無爲相。菩薩所行諸施無爲無作。亦復如是。喩如虚空虚假無相。菩薩所行諸施不依識想。亦復如是。喩如虚空増益一切衆生。菩薩所行諸施利益衆生。亦復如是。喩如虚空不可窮盡。菩薩所行諸施。於生死中無有窮盡。亦復如是。善男子。喩如化人給施化人。無有分別無所戲論不求果報。菩薩亦復如是。如化人相去。離二邊而行諸施。不分別 戲論悕望果報。善男子。菩薩以智慧捨一切結使。以方便智不捨一切衆生。是爲菩薩行檀波羅蜜與虚空等。
善男子。譬如虚空無有邊際。菩薩無限行施亦復如是。譬如虚空寛廣無礙。菩薩迴向行施亦復如是。誓如虚空無色。菩薩離色行施亦復如是。譬如虚空無有受者。菩薩離受行施亦復如是。譬如虚空無所染著。菩薩遠離染著行施亦復如是。譬如虚空無所爲作。菩薩遠離有爲行施亦復如是。譬如虚空無有識想。菩薩離於識想行施亦復如是。譬如虚空遍諸佛刹。菩薩大慈行施遍縁恒沙諸佛國土一切有情亦復如是。譬如虚空無有窮盡。菩薩不斷三寶種迴向行施亦復如是。譬如虚空無有暗瞑。菩薩行施離煩惱暗亦復如是。譬如虚空無相顯現。菩薩行施心體清淨亦復如是。譬如虚空含容一切。菩薩行施普攝有情亦復如是。又如變化人施變化者。無心分別不希其報。 菩薩行施亦復如是。皆如幻化遠離能所不希果報。善男子菩薩行施以勝智慧捨諸煩惱。以方便智不捨有情。是爲菩薩修行布施波羅蜜多猶若虚空。
爾時會中有一菩薩名曰燈手。從座而起偏袒右肩右膝著地。合掌白佛言。世尊。何等菩薩能行如是檀波羅蜜。佛言善男子。菩薩若過諸世間。得出世間法。非色無體無行知見清淨。非闇非明離一切諸相。至無相智際成就無盡忍。近如來知見已。紹菩薩決定界分。已得受記爲不退轉印所印。已得灌頂正位。已得善行知衆生行相。如是菩薩能行是檀波羅蜜。説此法時。萬六千菩薩。見諸法性猶如虚空得無生法忍。
爾時燈手菩薩摩訶薩。在於會中即從座起白佛言。世尊菩薩摩訶薩。以何等相修行如是布施波羅蜜多。佛言善男子菩薩摩訶薩。應以無相修行如是布施波羅蜜多。修行如是布施波羅蜜多。何以故以一切法無身相身相清淨故。無有情相有情相清淨故。無法相法相清淨故。無智相智相清淨故。無慧相慧相清淨故。無心相心相清淨故。無世間相世間相清淨故。無色相色相清淨故。無見相見相清淨故。如是乃至無暗無明離一切相。無相究竟邊際獲無盡忍。得於如來決定記莂。住於菩薩尼夜摩位。以不退印印之。得佛灌頂成就一切平等佛法。善知一切有情行相。菩薩以如是行修行布施波羅蜜多。説是法時萬六千菩薩。於諸法中見諸法性。猶若虚空獲無生法忍。爾時世尊説伽他曰。

心常清淨恒行施　爲求菩提不望報 施已歡喜無追悔　是爲妙施得解脱

智者知法皆如幻　不顧身命及以財 於餘資具皆不貪　志佛菩提心決定

悉皆等施無憎愛　不生退沒恒進修 由觀諸法如虚空　是故無喜亦無厭

知法性相本清淨　菩提與施亦復然 由於所施不生貪　故常能捨無戲論

平等普施離思慮　於上中下無分別 意樂清淨常無垢　所有慧施離悕望

知身幻化皆無常　財亦不堅如夢電 即生悲愍世間故　而能常施不染世

無我行施煩惱淨　即能建立於佛教 不爲魔羅所得便　如是施心難校量

十力所説此施心　應住清淨尸羅行 由此善修獲靜慮　智慧便能速圓滿

施戒與心倶清淨　燒諸結使不復生 自他皆獲於利益　能得無爲涅槃樂

爲除貪結行於施　是故不染亦不著 惠彼令無於苦惱　自成清淨菩提因

所施心無於退沒　由斯得見菩薩性 已見菩提清淨徳　則能度於無量衆 大集大虚空藏菩薩所問經卷第一
佛告虚空藏菩薩言。
大集大虚空藏菩薩所問經卷第二 開府儀同三司持進試鴻臚卿肅國 公食邑三千戸賜紫贈司空謚大鑑 正號大廣智大興善寺三藏沙門 不空奉　　　　　　　　　詔譯 爾時世尊復告大虚空藏菩薩摩訶薩言。
善男子。菩薩成就四法。行尸羅波羅蜜與虚空等。何謂爲四。善男子。菩薩知身如鏡中像。知聲如響。知心如幻。知諸法性猶如虚空。是爲菩薩成就四法。行尸羅波羅蜜與虚空等。
善男子菩薩成就四法。修行淨戒波羅蜜多猶若虚空。云何爲四。所謂知身如影像。知聲如谷響。知心如幻化。知慧如虚空。是爲菩薩成就四法。修行淨戒波羅蜜多猶若虚空。
善男子。菩薩成就八法能護淨戒。何等爲八。善男子。諸菩薩不忘菩提心能護於戒。不求聲聞辟支佛地能護於戒。持戒不限於戒能護於戒。不恃諸戒能護於戒。不捨本願能護於戒。 不依一切生處能護於戒。成就大願能護於戒。善攝諸根爲滅煩惱能護於戒。是爲菩薩成就八法能護淨戒。
復次若菩薩成就八法。能淨修行淨戒波羅蜜多云何爲八。所謂不離菩提心戒清淨故。離聲聞縁覺心得無限量心戒清淨故。不捨一切學處智慧清淨故。於一切處受生願清淨故。於戒不緩任運無作行清淨故。迴向菩提魔羅心清淨故。心無熱惱煩惱清淨故。大願圓滿菩提清淨故。是爲菩薩成就八法。能淨修行淨戒波羅蜜多。
善男子。喩如虚空離諸悕望。菩薩以無求心能護於戒亦復如是。喩如虚空清淨。菩薩持戒清淨亦復如是。喩如虚空無有垢汚。菩薩持戒無垢亦復如是。喩如虚空無有熱惱。菩薩持戒無惱亦復如是。喩如虚空無有高下。菩薩持戒無高無下亦復如是。喩如虚空無有樔窟。菩薩持戒而無所依亦復如是。喩如虚空無生無滅畢竟無變。菩薩持戒無生無滅畢竟無變亦復如是。喩如虚空悉能容受一切衆生。菩薩持戒普能運載亦復如是。爲利益衆生能護正戒。善男子。如水中月無持戒破戒。菩薩亦復如是。了知一切諸法猶如月影無持戒破戒。是爲菩薩行尸波羅蜜與虚空等。
善男子譬如虚空清淨。菩薩持戒清淨亦爾。譬如虚空無有垢穢。菩薩持戒無垢亦爾。譬如虚空寂靜不亂。菩薩持戒寂靜亦爾。譬如虚空無有邊際。菩薩持戒無邊亦爾。譬如虚空無有繋屬。菩薩持戒無繋亦爾。譬如虚空無有執著。菩薩持戒離著亦爾。譬如虚空無可積集。菩薩持戒無積亦爾。譬如虚空不離於性。菩薩持戒不離亦爾。譬如虚空其性常住。菩薩持戒常住亦爾。譬如虚空究竟無盡。菩薩持戒無盡亦爾。譬如虚空無有形相。菩薩持戒離相亦爾。譬如虚空無有來往。菩薩持戒無動亦爾。譬如虚空無有戲論。菩薩持戒離戲亦爾。譬如虚空遠離諸漏。菩薩持戒無漏亦爾。譬如虚空無所爲作。菩薩持戒無爲亦爾。譬如虚空無有變易。菩薩持戒不變亦爾。譬如虚空無有分別。菩薩持戒無取亦爾。譬如虚空遍一切處。菩薩持戒周遍亦爾。譬如虚空無有破壞。菩薩持戒無犯亦爾。譬如虚空無有高下。菩薩持戒平等亦爾。譬如虚空性離於染。菩薩持戒無染亦爾。善男子是爲菩薩修行淨戒波羅蜜多猶若虚空。

爾時世尊説伽他曰。

護戒寂靜心無垢　能除熱惱無所得 身語意業無瑕疵　一切律儀皆具足

智者不以戒憍逸　内心恒寂而無亂 智者常依菩提心　而於心意不染著

遠離諸業無思慮　如是不生諸分別 既離青黄及赤白　亦不住於名色中

無取無捨無染心　譬如虚空無障礙 此戒智者所稱讃　不見所讃諸句義

是戒能令心寂靜　亦能寂靜諸煩惱 悉得止觀之邊際　了然顯現得解脱

解脱諸縛之聖者　悉皆安住於尸羅 是故戒爲勝解脱　亦爲菩提根本句

諸有杜多居蘭若　小欲喜足絶貪求 遠離憒閙而住禪　心獲輕安離煩惱

如是戒是爲根本　思惟寂靜解脱句 是故尸羅爲莊嚴　一切處爲安樂道

亦令遠離於散動　斷諸煩惱及諸見 慈心遍布如虚空　能靜邊執令清淨

決定不捨菩提故　而於菩提無分別 智者若具如是徳　皆由於戒到彼岸


善男子。菩薩成就四法。行羼提波羅蜜與虚空等。何等爲四。善男子。若菩薩他罵不報。以分別無我想故。他打不報以無彼想故。他瞋不報以離有想故。他怨不報以去離二見故。是謂菩薩成就四法。行羼提波羅蜜與虚空等。
善男子若菩薩。成就四法修行忍辱波羅蜜多。猶若虚空。云何爲四。所謂他罵不報知語如虚空。他打不報知身如虚空。他瞋不報知心如虚空。掉戲不報知意如虚空。是爲菩薩成就四法。修行忍辱波羅蜜多猶若虚空。
善男子。菩薩成就八法。能淨羼提波羅蜜。何等爲八。善男子。菩薩善淨内純至。修羼提波羅蜜。善淨外不悕望。修羼提波羅蜜。於上中下畢竟無障礙。修羼提波羅蜜。隨順法性無所染著。修羼提波羅蜜。離一切諸見應空。修羼提波羅蜜。斷一切諸覺應無相。修羼提波羅蜜。捨一切諸願應無願。修羼提波羅蜜。除一切諸行應無行。修羼提波羅蜜。是謂菩薩摩訶薩成就八法。能淨羼提波羅蜜。
復次若菩薩成就八法。能淨修行忍辱波羅蜜多。云何爲八。所謂於諸有情心無限礙猶若虚空。修行忍辱得清淨故。於諸利養不生貪著猶若虚空。修行忍辱得清淨故。於諸有情利益平等猶若虚空。修行忍辱得清淨故。身心無壞猶若虚空。修行忍辱得清淨故。離諸惑結猶若虚空。修行忍辱得清淨故。離所觀境猶若虚空。修行忍辱得清淨故。觀諸法性不生不滅猶若虚空。修行忍辱得清淨故。於色無色以慈遍縁猶若虚空。修行忍辱得清淨故。是爲菩薩成就八法。能淨修行忍辱波羅蜜多猶若虚空。
善男子。喩如虚空無憎無愛。菩薩修羼提波羅蜜。無憎無愛亦復如是。喩如虚空無有變易。菩薩畢竟心無變易。修羼提波羅蜜。亦復如是。善男子。喩如虚空無有虧損。菩薩畢竟修羼提波羅蜜。心無虧損亦復如是。喩如虚空無生無起。菩薩修羼提波羅蜜。心無生起亦復如是。喩如虚空無有戲論。菩薩修羼提波羅蜜。心無戲論亦復如是。喩知虚空不望恩報。菩薩修羼提波羅蜜。於一切衆生不望果報亦復如是。喩如虚空無漏無繋。菩薩修羼提波羅蜜。離一切漏不繋三界亦復如是。
善男子復有八法。能諦觀察修行忍辱波羅蜜多。云何爲八。所謂性空忍辱不壞諸見故。無相忍辱不遣於相故。無願忍辱不捨菩提故。無行忍辱不盡有爲故。無生忍辱不住無爲故。無起忍辱不住生滅故。無有情忍辱不壞體性故。如如忍辱不壞三世故。
善男子。菩薩行羼提波羅蜜時不作是念。彼來罵我我能忍受。亦不見罵者受罵者及所罵法。不作是觀。不作是戲論言。彼空我亦空。亦不作是思惟。音聲如響何由而出。亦復不作是觀我是彼非。又復不作是見。彼無常我亦無常。亦復不作是念。彼愚我智。亦不作是想。我等應行忍辱。善男子。譬如有人求娑羅枝。爲娑羅枝故。齎持利斧入娑羅林中。至一大樹下斫其一枝。餘枝不作是念。彼已被斫不斫我等。其被斫者亦不作是念。我已被斫餘者不斫。二倶無想不生憎愛。善男子。菩薩摩訶薩行羼提波羅蜜時觀知一切法性。如草木墻壁瓦石等。而示現割截身體。爲教化衆生故。無憎無愛無憶想分別。善男子。是爲菩薩行羼提波羅蜜與虚空等。
如是善男子是爲八種諦察法忍能修忍辱波羅蜜多。又善男子行忍辱波羅蜜多時。若有毀罵於我。 我當忍受名我忍辱。非忍辱波羅蜜多。若見罵者及以罵法。我當忍受名我忍辱。非忍辱波羅蜜多。住無諍行是音聲忍辱。非忍辱波羅蜜多。作是加行彼我倶空。思惟忍受彼我無常。思惟忍受此名施設忍辱。非忍辱波羅蜜多。善男子都不見有能行所行。譬加大娑羅林若復有人手持利斧。入彼林中斫其枝葉。彼樹終無一念之心。 彼爲能斫此爲所斫不生憎愛。善男子菩薩摩訶薩。行忍辱波羅蜜多時。亦復如是無有憎愛。無能分別無所分別。是爲菩薩修行忍辱波羅蜜多猶若虚空。

爾時世尊説伽他曰。

盡智無生清淨忍　於境不染意成就 内外寂靜無所依　心淨忍辱虚空等

是身如影如草木　心形如幻無眞實 是法性空無所見　身心變異等於彼

設有毀譽無喜怒　無所分別無高下 知忍如地如門閫　依教忍辱度有情

雖知一切法性空　無人無我無壽命 不違因縁及造作　此忍最爲眞實行

聞彼惡言不瞋恚　知語言性如虚空 修習身心空亦然　當淨有情修此忍
善男子。云何菩薩摩訶薩行毘梨耶波羅蜜與虚空等。
善男子云何菩薩修行精進波羅蜜多猶若虚空。
善男子。菩薩成就四法行毘梨耶波羅蜜與虚空等。何謂爲四。善男子。若菩薩勤求一切善法。而知一切法自性不成就。以一切最勝供具。給侍供養諸佛世尊。然不見如來及所供侍之法。善能受持一切諸佛所説妙法。亦不見文字而可受持。亦能成就無量衆生。見衆生性即是泥洹。畢竟無生無起。善男子。是爲菩薩成就四法。行毘梨耶波羅蜜與虚空等。
若菩薩成就四法。修行精進波羅蜜多猶若虚空。云何爲四。所謂勤修善根知一切法未成就故。於諸佛所作大供養了知如來身平等故。常樂成就無量有情知諸有情無所得故。從諸佛所受持正法不見諸法所厭離故。是爲菩薩成就四法。修行精進波羅蜜多猶若虚空。
善男子。若菩薩成就八法。能淨毘梨耶波羅蜜。何等爲八。善男子。菩薩爲淨身故。發勤精進。知身如影。不著於身。爲淨口故。發勤精進。知口語如響。不著於口。爲淨意故。發勤精進。知意如幻無所分別。不著於意。爲具足諸波羅蜜故發勤精進。知諸法無自性。因縁所攝不可戲論。爲得助菩提分法故發勤精進。覺了一切法眞實性故無所礙著。爲淨一切佛土故發勤精進。知諸國土如虚空故不恃所淨。爲得一切陀羅尼故發勤精進。知一切法無念無非念故不作二相。爲成就一切佛法故發勤精進。知諸法入一相平等故而不壞法性。善男子。是爲菩薩成就八法。能淨毘梨耶波羅蜜。
復次善男子若菩薩成就八法。能淨修行精進波羅蜜多。云何爲八。由莊嚴身勤行精進。知身如影像無所得故。由莊嚴語勤行精進。知語如露性無所得故。由莊嚴心勤行精進。得致於定知心無所得故。爲具諸波羅蜜分勤行精進。展轉修習思惟無所得故。由成就一切菩提分法勤行精進。菩提性相思惟無所得故。爲淨佛土勤行精進。知諸佛國等於虚空無所得故。爲成就一切所聞悉皆能持勤行精進。知所聞法猶如響應究竟無所得故。爲成就一切佛法故。勤行精進知諸法界平等一相。思惟無所得故。是爲菩薩成就八法。能淨修行精進波羅蜜多。

善男子菩薩復有二種精進。所謂加行精進限齊精進。以加行精進策身口意。 修習成就一切善法。無有所住思惟無所得故。以限齊精進應住不出不入。隨順法界無所去來。則如虚空無所得故。
善男子。喩如虚空無有疲惓。菩薩於無量劫。發勤精進無有疲厭。亦復如是。喩如虚空悉能容受一切諸色。然此虚空無有覆障。菩薩爲容受一切衆生。發勤精進平等無礙亦得如是。喩如虚空能生一切藥草叢林。然此虚空無有住處。菩薩爲増益一切衆生諸善根故發勤精進。無所依著無有住處亦復如是。喩如虚空至一切處然無有去。菩薩發勤精進爲至一切法故。而無至無不至亦復如是。喩如虚空非色。而於中見種種色。菩薩爲一乘故發勤精進。而爲成就純至故。示諸乘差別亦復如是。喩如虚空本性清淨。不爲客塵所汚。菩薩發勤精進本性清淨。爲衆生故現受生死。不爲塵累所染亦復如是。喩如虚空性是常法。無有無常。菩薩究竟爲不斷三寶故。發勤精進亦復如是。喩如虚空。無始無終不取不捨。菩薩發勤精進。無始無終不取不捨亦復如是。
如虚空無色於諸有情成就所作。菩薩精進亦復如是。依諸佛法成就一切有情事故。如虚空含容一切色。菩薩精進含容一切有情。離一切見亦復如是。如虚空一切草木生長無根無住。菩薩精進生長一切佛法。如虚空遍一切處無所動搖。菩薩精進遍一切善法。無所動相亦復如是。如虚空等現種種色。菩薩精進等爲有情。示現修習平等思惟。皆無所得亦復如是。善男子是爲菩薩修行精進波羅蜜多猶若虚空。
善男子。精進有二種。始發精進。終成精進。菩薩以始發精進習成一切善法。以終成精進分別一切法不得自性。唯所集善根見是平等。所見平等亦非平等。善男子。喩如工匠刻作木人身相備具。所作事業皆能成辦。於作不作不生二想。菩薩爲成就莊嚴本願故。發勤精進修一切業。於作不作不生二想。去離二邊亦復如是。善男子。是爲菩薩行毘梨耶波羅蜜與虚空等。
爾時世尊説伽他曰。

勇猛所生精進力　無吝於身及命財能行威徳大菩提　於諸有情恒利益

往昔所修功徳利　不生厭倦常修習

愛樂解脱諸有情　於諸如來常供養願遊無量諸佛刹　推伏一切諸魔羅

常樂給施一切人　常樂護持於淨戒常樂大慈相應念　常樂勤集諸善根

思惟無量禪定心　以大智慧常觀察無量慈心捨瞋恚　功徳利益正修行

於身於命無所慳　善能解脱諸煩惱常修無我空解脱　離相無相大威徳

永離諸見修菩提　如幻陽焔觀自性 樂説空法無思慮

依世淨行讀諸經 於法無法二倶亡　不捨音聲及文字

於世常説諸經典　讃佛功徳亦無邊 有情心行既難量　智者應生大精進

悟於無量有情性　不滯於生及不生 能以無邊精進心　常習度生諸淨法
善男子。云何菩薩摩訶薩行禪波羅蜜與虚空等。
善男子云何菩薩修行禪定波羅蜜多猶若虚空。
善男子。若菩薩成就四法。行禪波羅蜜與虚空等。何等爲四。善男子。若菩薩專其内心。亦不見内心。遮縁外界諸心。亦不見外心行處。以己心平等故。知一切衆生心平等。亦不依二法心及平等思惟。法界定性無攝無亂。知一切法性無有戲論。是爲菩薩成就四法。行禪波羅蜜與虚空等。
若菩薩成就四法。修行禪定波羅蜜多猶若虚空。云何爲四。所謂安心於内内心無所見。制心於外外心無所得。由自心平等故知一切有情心亦平等。彼心及平等思惟證知皆如幻化。是爲菩薩成就四法修行禪定波羅蜜多猶若虚空。
善男子。若菩薩成就八法。能淨禪波羅蜜。何等爲八。善男子。若菩薩不依諸陰修禪。不依諸界修禪。不依諸入修禪。不依三界修禪。不依現世修禪。不依後世修禪。不依道修禪。不依果修禪。是爲菩薩成就八法。能淨禪波羅蜜。喩如虚空無所依著。菩薩修禪無所依止亦復如是。喩如虚空無所愛戀。菩薩修禪離諸染著亦復如是。喩如虚空不著諸見。菩薩修禪捨離諸見亦復如是。喩如虚空無有諸慢。菩薩修禪離諸憍慢亦復如是。喩如虚空究竟無滅。菩薩修禪善入法性究竟不退亦復如是。喩如虚空不可破壞。菩薩修禪不壞本際亦復如是。喩如虚空無有變易。菩薩修禪不變如如亦復如是。喩如虚空非心離心。菩薩修禪離心意識亦復如是。
復次善男子若菩薩成就八法。能淨修行禪定波羅蜜多。云何爲八。所謂不依蘊而修禪定。不依處而修禪定。不依界而修禪定。不依現世而修禪定。不依他世而修禪定。不依欲界而修禪定。不依色界而修禪定。不依無色界而修禪定。是爲菩薩成就八法。能淨修行禪定波羅蜜多猶若虚空。
善男子。菩薩以平等心修禪。非不平等心。云何心平等。若心不高不下。無求無非求。無作無非作。無分別無非分別。無行無非行。無取無捨無闇無明無知無念無非知無非念。不一不異非二非不二。無動無不動。無去無不去。無修無非修。心不縁於一切境界。是謂平等心以菩薩心平等故。不取於色。去離眼色二法。而修於禪。以心平故。不取聲香味觸法。去離意法二法。而修於禪。.See two records above.See three records above.See four records above.
復次善男子菩薩以專注心禪定清淨。云何專注。於法名字不除不加。無變異無差別無損無益: 無損無取無捨無暗無明無分別非不分別無想無作意。無一無二亦無無一二。無動無思無戲論。無積聚亦無無積聚。不思惟一切相。心無所住名爲專注。專注心不流散。於色眼色識遠離故自相清淨。觀行專注心不流散。於聲耳聲識遠離故自相清淨。專注心不流散。於香鼻香識遠離故自相清淨。專注心不流散。於味舌味識遠離故自相清淨。專注心不流散。於觸身觸識遠離故自相清淨。專注心不流散。於法意法識遠離故自相清淨。
善男子。喩如虚空火災起時不能焚燒。水災起時不爲所漂。菩薩不爲諸煩惱火之所焚燒。不爲諸禪解脱三 昧所漂。受生自無定亂。亂心衆生能令得定。自行已淨不捨精進。與平等等示現差別。.而不見平等及不平等二相。善能遍觀智慧眞性。其心不爲愛見所覆。於諸行中行無所著與虚空等。善男子。是爲菩薩行禪波羅蜜與虚空等。
善男子譬如虚空。於劫燒時不爲所燒。於水災時不爲所濕。如是菩薩修習禪定。不爲一切諸煩惱火之所焚燒。一切解脱等持等至。常無間雜令散動有情。安住禪定而於禪定不生愛味。於諸聖人常現寂靜。非聖人所勤成就之。常令定心住於平等。不平等者説法化導。不見平等及不平等。 於等不等亦不相違。心無有礙猶如虚空。是故名爲修禪定者。亦名勝慧修禪定者。亦名不住識修禪定者。由此定故而彼菩薩。獲得如是無住禪定猶若虚空。

爾時世尊説伽他曰。

善護諸根修靜慮　常定不著於有情 等引平等度世間

於内於外常安住　不依於蘊及處界 遠離境界住寂靜　智者其心常在禪

於等不等皆平等　達於法界無高下 見心與意皆寂靜

爲令世間成就故　示現諸禪及變易 彼無變易及禪定　自在心趣亦復然

現境無色禪定中　示現欲界亦如是 皆爲有情成就故　彼復不著於有情

境界如空如幻化　陽炎水月夢及雲 已知禪定及世間

即轉世心成智慧　不能覆蔽於心故 則得生於自在心

了達禪定及神通　遊歴遍於倶胝刹 普能供養於諸佛　無知惑障悉斷除

諸根調伏意寂然　度奢摩他無分別 世間及意倶清淨　常恒智力寂亦然

以無所得住平等　故名平等遍無相 若於平等無所住　是故名爲得定者
善男子。云何菩薩行般若波羅蜜與虚空等。
善男子云何菩薩修行般若波羅蜜多猶若虚空。
善男子。若菩薩成就四法。行般若波羅蜜與虚空等。何等爲四。善男子。若菩薩以我淨故。知衆生亦淨。以知淨故知識亦淨。以義淨故知文字亦淨。以法界淨故知一切法亦淨。.是爲菩薩成就四法行般若波羅蜜與虚空等。
若菩薩成就四法。修行般若波羅蜜多猶若虚空。云何爲四。所謂由虚空清淨故入一切有情清淨。由智清淨故入一切識清淨。由法界清淨故入我人有情壽者清淨。由義清淨故入一切文字清淨。是爲菩薩成就四法。修行般若波羅蜜多猶若虚空。
善男子。若菩薩摩訶薩成就八法。能淨般若波羅蜜。何等爲八。善男子。若菩薩精勤欲斷一切不善法而不著斷見。精勤欲生一切善法而不著常見。.知一切有爲法皆從縁生。而不動於無生忍法。善分別説一切字句。而常平等無有言説。善能辨宣一切有爲無常苦法。於無我法界寂靜不動。能善分別諸所作業。而知一切法無業無報。善能分別垢法淨法。而知一切法性常淨。善能籌量三世諸法。而知諸法無去來今。是爲菩薩成就八法能淨般若波羅蜜。
復次善男子若菩薩成就八法。能淨修行般若波羅蜜多。云何爲八。所謂勤集一切善法不著常見。勤斷一切不善法不著斷見。知縁起法而不違於無生法忍。現四無礙解而不著於四辯。善能決擇四鄔馱南不見無常苦無我寂靜。善説業果而亦不動。於無業果住無戲論。智常顯説一切法句差別之相。善得一切淨法光明。於諸有情説於清淨及雜染法。是爲菩薩成就八法能淨修行般若波羅蜜多。
善男子。喩如虚空非行無行。菩薩行般若離一切行亦復如是。

喩如虚空無能破壞。菩薩行般若一切諸魔無能壞者亦復如是。

喩如虚空性常寂靜。菩薩行般若覺見寂靜亦復如是。

喩如虚空性常無我。菩薩行般若了知無我亦復如是。

喩如虚空性非衆生。菩薩行般若。離一切衆生見亦復如是。

喩如虚空性無有命。菩薩行般若。離一切命見亦復是。

喩如虚空性無有人。菩薩行般若。離一切人見亦復如是。

喩如虚空非物非非物。不可名字。菩薩行般若。離物非物見亦復如是。

善男子。般若是寂靜句義無微覺故。是不作句義自相淨故。是無變句義無行相故。是眞實句義不發動故。是不誑句義無有異故。是了達句義入一相故。是通明句義斷習氣故。是滿足句義無欲求故。是通達句義能正見故。是第一句義無所得故。是平等句義無高無下故。是牢固句義不可壞故。是不動句義無所依故。是金剛句義不可摧故。是已度句義所作辦故。是眞淨句義本性淨故。是無闇句義不恃明故。是無二句義不積聚故。是盡句義究竟盡相故。是無盡句義無爲相故。是無爲句義離生滅故。是虚空句義無障礙故。是無所有句義眞清淨故。是無處句義無行跡故。是無樔窟句義無所猗故。是智句義無識別故。是無降伏句義無群匹故。是無體句義不受形故。是知見句義知苦不生故。是斷句義知集無和合故。是滅句義究竟無生故。是道句義無二覺故。是覺句義覺平等故。是法句義究竟不變故。善男子。此般若不從他得。自證知見如性行故。知一切文字句義其猶如響。於諸言音隨應而報。其辯不斷。亦不執著文字言語。菩薩摩訶薩。如是能於一切言説中善能報答。知諸音聲言説如響。解不可得故。不生執著亦不戲論。善男子。是爲菩薩行般若波羅蜜與虚空等。
善男子當知般若是清淨句能摧惡覺故。是無變異句自相清淨故。是無分別句無可限齊故。是如實句性眞實故。是諦句無動瑤故。是誠實句無虚誑故。是聰慧句解諸縛故。是滿足句聖者功徳故。是通達句善能觀察故。是第一義句無所言説故。是平等句無差別故。是堅牢句不可壞故。是不動句無所依故。是金剛句能穿鑿故。是濟度句所作已辦故。是清淨句性無染故。是無暗句明無所得故。是無二句無有建立故。是盡句究竟盡滅故。是無盡句無爲常住故。是無爲句非生滅所攝故。是空句最清淨故。是虚空句無障礙故。是虚空道句無行迹故。是無所得句自性無故。是智句智識無二故。是無推句離對治故。是無身句無轉易故。是苦遍知句離遍計苦故。是集斷句害貪欲故。是證滅句究竟無生故。是修道句入無二道故。是佛陀句能生正覺故。是達摩句究竟離欲故。善男子。此般若不從他如是等類句義差別。智慧光明不屬於他。於所説法隨入少分。都無分別及所分別。是名修行般若波羅蜜多猶若虚空。
爾時世尊。欲重明此義。而説偈言。
爾時世尊説伽他曰。
離著而行施　普及適衆性 終已無礙心　亦不生分別 我淨故施淨　施淨故願淨 願淨菩提淨　道淨一切淨 無我我所想　離愛及諸見 捨除彼我相　施心如虚空 去離諸想施　無有望報心 捨嫉妬心結　施心如虚空 空非色無猗　無受想分別 亦無行及識　施時心亦然 如空益一切　始終無窮盡 解法施無盡　利益一切衆 如化人相施　不望所施報 慧者施亦爾　終不望其報 以慧斷結習　方便不捨衆 不見結及衆　如是施如空 知身如鏡像　知聲猶如響 知心如幻化　法性如虚空 不捨勝菩提　不求於二乘 於過去諸佛　常敬愼護戒 不捨本願故　能於諸趣中 善成就本願　攝意護淨戒 如空無悕望　無熱惱高下 無濁無變易　淨戒者亦爾 如空受一切　水月不持戒 護戒者如是　淨戒如虚空 罵打瞋怒等　忍力故不瞋 無我及彼見　以去離二想 内純至善淨　外行亦清淨 純至故無瞋　順如法能忍 離諸見忍空　捨覺而離想 無願無悕望　捨諸行所取 無愛如虚空　不戲不懷恨 無戲不求報　無漏忍者爾 無忍無罵者　彼人聲如響 非是及無常　無如是戲論 彼愚及我智　無生而示生 雖如是分別　猶修無生忍 如斫娑羅枝　餘枝不分別 斷身無分別　此忍淨如空 勤修無所依　供佛無佛想 持法不著文　度衆無衆想 淨身淨法身　淨口無言説 淨心無意行　具諸波羅蜜 具助菩提法　淨土如虚空 成就辯總持　求如是佛法 如空受無惓　故能生叢林 遍至無形色　精進亦如空 常淨如虚空　無始亦無終 人精進亦爾　無始無終成 如機關木人　所作無分別 行者無二想　其進如虚空 知止住内心　攝外境界心 自心彼心等　依止無心禪 諸法性常空　以無漏智知 不依陰界入　亦不依三界 不依於三界　不依界道果 如空常無依　修禪者亦爾 空無愛見慢　修禪者亦爾 空無退壞變　修禪者亦爾 平等寂解脱　智者不縁界 無結無禪等　是故禪如空 我淨衆生淨　智淨識亦淨 義淨文字淨　法淨界亦淨 斷不善及習　大士集諸善 知有無縁生　無生不著滅 善分別文字　説無常苦法 示現受業報　言有垢及淨 知法性常淨　而籌量三世 空無行非行　慧無行亦爾 如空無能壞　無我人壽者 非物非無物　拔斷二邊見 知句假不染　不變眞實句 滿足通達句　達義慧等句 等不動牢句　金剛度淨句 明盡無盡句　無爲虚空句 處樔識別句　降伏體智句 斷集滅道句　法覺智慧句 如響隨聲應　無盡辯亦爾 説法無所依　此慧淨如空 大方等大集經卷第十四
明慧能斷煩惱習　示現作業及因縁

不依我見及有情　不住壽者并人相 於我無我二倶離　顯説般若到眞源

般若能推於所有　般若能度於瀑流 般若能作清淨因　般若能安勝解脱

淨慧能離諸纒蓋　於蘊處界悉遍知 明慧照曜三界空　於能所相皆解脱

修行般若令清淨　一切世間無所著 通達能行般若行　常修淨慧照眞空

五眼清淨五根明　能除五趣淨五蘊

至於彼岸常安住　入於法界亦復然 平等猶若大虚空　高廣善順於佛智

於得無得二倶離　能示中道甘露門 隨順聖人之所行　善能分別無分別

能知苦集斷貪愛　修道示滅顯無爲 成就實智慧光明　故了三世無來去

於諸刹土皆平等　諸法寂靜等亦然 了諸有情無我人　是則眞修智慧者
大方等大集經卷第十五 北涼天竺三藏曇無讖譯 虚空藏菩薩品第八之二 佛復告虚空藏言。佛復告虚空藏言。善男子。何謂菩薩行功徳與虚空等者。若菩薩聞佛無量法廣大如虚空故。發薩婆若心彼作是念。如薩婆若無量。佛無量。自在覺無量。於如是無量中。生無量欲精進不放逸行。
善男子云何菩薩修行福徳猶若虚空。善男子一切法性猶如虚空。以菩提心而爲種子。所修福聚皆不捨離於菩提心。 積集善根而皆迴向薩婆若海。由是獲得無量福徳皆如虚空。善男子菩薩應當發如是心。虚空無量故。感招福聚亦復無量。何以故由意無量故福亦無量。菩薩於彼應作是觀。
爲佛道故當行無量菩薩所行之法。所以者何。如諸佛無量功徳莊嚴身故。我亦爲莊嚴其身。應成就無量善根。如諸佛無量功徳。莊嚴口莊嚴意。莊嚴道場莊嚴佛土故。我亦當莊嚴口意道場佛土。應成就無量善根。我當教化無量衆生。爲成就善根。我於無量生死中。爲成就善根故不生厭惓。諸佛世尊。有無量國土。無量智慧。無量神通。彼諸衆生。無量行。無量心。無量諸根差別。於生死中受無量苦惱聚。起諸煩惱。我爲入無量諸佛法。爲捨無量衆生所行諸根生死苦惱聚故。成就無量善根。菩薩以如是正觀之心。所作功徳與諸波羅蜜相應。與四攝法相應。與四無量心相應。與助菩提法相應。成就衆生受持正法。恭敬供養諸佛世尊。及淨菩薩所行相應法。如是等所作無量功徳與虚空等。以衆生性無量故。佛智慧無量故。法界無量故。所修亦無量。如虚空衆生性。佛智慧法界無處不至。一切衆生皆得蒙益。菩薩所作功徳亦復如是。至一切處利益衆生。以無依著故。以願方便力故。善男子。菩薩能如是行功徳與虚空等
善男子復有十種無量莊嚴。菩薩應滿如是福聚。云何爲十。所謂無量身莊嚴相好圓滿故。無量語莊嚴隨説法輪皆清淨故。無量心莊嚴通達一切有情心故。無量行身莊嚴成熟無量諸有情故。無量行相莊嚴淨無量佛刹故。無量福徳禪定精進莊嚴成滿無量佛威儀故。無量大菩提場莊嚴應滿一切相及行故。無量無遮施會莊嚴成滿無量佛毫相故。無量恭敬無我莊嚴成滿如來無見頂相故。無量無間定心莊嚴成滿無量無諂曲心順淨意故。善男子是爲十種無量莊嚴。菩薩若能如是發廣大心猶如虚空。 所獲福徳如虚空故。


善男子。云何菩薩行智與虚空等者。若菩薩從善知識得聞法已。善順思惟所作諸行終不放逸。修少境界想已受無量想。受無量想已得如是智明。得是智明已得陰方便智。得界方便智。得入方便智。得諦方便智。得十二因縁方便智。知衆生垢亦知垢性。知衆生淨亦知淨性。所謂衆生有染心。如實知有染心無染心。如實知無染心有恚心。如實知有恚心無恚心。如實知無恚心有癡心。如實知有癡心無癡心。如實知無癡心有諸煩惱心。如實知有諸煩惱心無諸煩惱心。如實知無諸煩惱心。彼菩薩不見有垢心爲卑無垢心爲勝。所以者何。以菩薩入不二性清淨法門智故。如法性我性亦爾。如我性無我性亦爾。如無我性諸法亦爾。性清淨故。若入一切諸法性清淨者。則不求諸法有垢有淨。亦不見諸法文字相貌。不受不著故。亦不見諸法障礙蓋纒及不障礙蓋纒。喩如虚空無心意識。菩薩亦復如是。離心意識。知諸法性與虚空等。智行無礙過諸礙故。善男子。是爲菩薩行智與虚空等。
善男子云何菩薩修行智慧猶如虚空。若菩薩遍縁一切有情。有欲心無欲心如實知。有瞋心無瞋心如實知。有癡心無癡心如實知。有雜染心無雜染心如實知。自既離欲。復能爲他補特伽羅説調伏欲法。自既離瞋。復能爲他補特伽羅説調伏瞋法。自既離癡。復能爲他補特伽羅説調伏癡法自離雜染。復能爲他説調伏一切諸煩惱法。不見有貪瞋癡煩惱者爲下劣心。 離貪瞋癡煩惱者爲勝上心。何以故以彼菩薩。於不二法界清淨法門以證知故。如是法界即貪瞋癡界。如是法界即離染界。是故法界與一切法互相渉入。法界即法。法即法界無所不遍。若知我界即知法界。法界我界無有二故。所以者何我清淨故法界清淨。如是一切法清淨故。離於一切相無相故。無所安立。離於一切相無相故。無所安立。離於一切相無相故。無所安立。猶如虚空名無礙智由無礙智了一切法無所障礙。是爲菩薩修行智慧猶如虚空。
善男子。云何菩薩成就不離如如來所許念佛者。菩薩若在阿練若處。或在樹下。或在曠野。或在露處。以得定力故能攝心不著諸縁。以不散亂心善攝所念。以行相觀如來。成就三十二相八十隨形好。莊嚴其身取一一相貌。爲成就己身故。心向一切智地於如來身。憶念放鬘網光明。菩薩以得解悕望觀如來身。滿一由旬二由旬。三四五十由旬。乃至百由旬。若過百由旬。以得解＊悕望。觀坐道場。或見轉法輪。或見現種種威儀説法調伏衆生。或見於一佛世界施作佛事。或五佛世界。或十二十三十四十五十。或百佛世界施作佛事。乃至百千無量世界施作佛事。得解悕望觀自見隨意。若聽法若供養給侍諸佛世尊。於餘威儀隨意自在。菩薩如是觀如來色身已憶念佛功徳。或觀戒。或觀定。或觀慧。或觀解脱。或觀解脱知見。或觀力無所畏。或觀佛不共法。或觀菩薩本行。或觀成就佛地。普憶念如來成就功徳已。憶念如來業。何等相貌云何造業。身造耶。口造耶。意造耶。威儀造耶。可見耶。不可見耶。可説耶。不可説耶。何國造耶。幾種身造耶。如是種種憶念勝業。成就不可思議諸善根已。觀如來法。諸佛世尊以法身故名爲如來。不以色身。彼菩薩不見色是如來。不見相是如來。不見種性是如來。不見陰界諸入是如來。不見威儀是如來。不見過去未來現在世是如來。不見因是如來。不見縁是如來。不見所以是如來。不見和合是如來。不見有是如來。不見無是如來。不見成就是如來。不見敗壞是如來。不見彼有如來。不見此有如來。不見如來在何所。不見如來。不恃如來。不分別如來。不得如來。喩如虚空無有陰界入名。非不利益衆生。諸佛世尊。 無有陰界入名。亦非不利益衆生。善男子。是爲菩薩不離如如來所許念佛。
善男子云何菩薩佛所印可佛隨念。所謂念無漏戒是戒佛隨念。一切法平等不散是定佛隨念。一切法無所分別是慧佛隨念。不住於二心是解脱佛隨念。不著一切智是解脱知見佛隨念。三世平等不動是力佛隨念。不住一切漏是無所畏佛隨念。如是當念佛身所有一切功徳皆是佛隨念。法界平等無所分別。復次佛隨念。念佛所有色自性清淨由見色自性清淨故無念智隨至。乃至受想行識。見識自性清淨故無念智隨至。如是十二處十八界亦復如是。由一切法自性智故。最殊勝慧一切作意。遠離一切見纒遠離如是知色無垢濁。念無垢濁。是謂佛所印可佛隨念。復次佛隨念。謂念於佛行住坐臥一切威儀。不生執著。於佛説法於佛寂嘿不生執著。亦不執著念與非念。所以者何。佛無念無作意非色非相非法非非法。由一切相縁慮不現行故。善男子是名佛所印可佛隨念
善男子。云何菩薩不離如如來所許念法者。若菩薩念法。所謂四念處。四正勤。四如意足。五根。五力。七覺分。八聖道分。三脱門。四聖諦。甚深十二因縁。六波羅蜜。菩薩所應學藏。不退轉輪淨三境。是爲菩薩所應念法。云何應念。念捨念欲。離念滅念。無來無去念。無樔窟念。無自性念。出世間念。解達念。盡念無生念。無取念。無漏念。無爲念。涅槃無自性。作如是念。 於諸法中猶有法想。所以者何。以有想故則有動念。有動念故則住顛倒。住顛倒者無有念法。若離念法非法二想。知一切法是無生已。斷法想故得無生忍。得無所得無所有故。善男子。是爲不離如如來所許念法。
善男子云何菩薩佛所印可法隨念。法名離欲。於法無染故。亦無法隨念。法名無阿頼耶。於法無隱沒故。亦無法隨念。法名寂靜。以無心意識染著故。亦無法隨念。法名無相。於法無隨相識故。亦無法隨念。法名無爲。於法無施設住故。亦無法隨念。復次法隨念。 若念無間斷不起法想。即入正位證無生忍。觀一切法本來不生無法可證。即是一切學無學縁覺菩薩。正等菩提所證之處。如是一切聖所證解脱法。亦無自性。是爲菩薩佛所印可法隨念。善男子云何菩薩佛所印可僧伽隨念。
善男子。云何菩薩不離如如來所許念僧者。僧謂四雙八輩。僧中或是阿羅漢向。阿羅漢果。或是阿那含向。阿那含果。或是斯陀含向。斯陀含果。或是須陀洹向。須陀洹果。是爲聲聞僧。復次有僧。所謂不退轉菩薩得決定忍。上聖正位已離諸相恃著戲論。次得如來功徳無間。彼菩薩念如是等大菩薩衆。應供養讃歎。合掌給侍右遶禮敬。是良祐福田。是第一僧入聖衆數。是僧所應作事皆已成辦。是菩薩念僧。親近菩薩僧。不親近聲聞僧。彼菩薩雖憶念僧。不取僧數不取有數。知僧是無爲。憶念無行無變異無生無滅。作如是憶念。不生心行境界。善男子。是爲菩薩不離如如來所許念僧。
善男子云何菩薩佛所印可僧伽隨念。僧名無爲。彼不可以造作而作而無現行身語意業。但是施設而有所行。是無爲僧離施設住超諸言論。善男子是爲佛所印可僧伽隨念。
善男子。云何菩薩不離如如來所許念捨者。所謂捨財捨法。復次有捨身及命。捨一切邪道。復次有捨不取一切法。所以者何。有取者則無捨。若不取者。名爲究竟捨。究竟捨中則無有求。無求者則不望報。不望報故謂爲眞實捨者。若菩薩行如是堅固捨。隨捨發願。若捨時及發願時。不見菩提及佛法而專念捨。念過去諸菩薩行道時。云何行捨。我今云何行捨。將無不及爲智者所譏耶。即能一切捨。捨已分別所捨。誰是捨者捨何等物誰 作憶念。如是分別已都無所得。不見捨者所施物及所憶念。是爲菩薩不離如如來所許念捨。
善男子云何菩薩。佛所印可捨隨念。所謂捨於一切所依資具。及捨於法亦無所捨。此名最勝捨。於一切法無取無捨亦無所求。無有縁慮非無縁慮。彼無心行亦無施設。亦不住於識。不生於心以無住心故。名爲佛所印可捨隨念。復次菩薩捨隨念者。以所修行迴向平等薩婆若智。不見菩提爲所隨念。何以故。以薩婆若與彼隨念性無二故。善男子如是法智相應。是名菩薩佛所印可捨隨念。
善男子。云何菩薩不離如如來所許念戒者。若菩薩持戒至解脱處威儀行成就。乃至微戒畏如金剛。恆修淨命善護持戒。菩薩自念戒攝身口。是無作相而謹愼奉行。修勝正命於薩婆若心終不廢捨。純至不動亦終不捨大慈大悲。攝取教誨破戒衆生。寧捨身命不求餘乘。是名爲戒。菩薩念勝戒。不瑕缺戒。不荒穢戒。不求戒。不染戒。無濁戒。智者所歎戒。菩薩念如是等戒。不恃持戒。不毀破戒。不稱己徳不譏彼過。終不捨戒亦不依戒亦不住戒。雖捨一切諸所恃著而行色行。是爲菩薩不離如如來所許念戒
善男子云何菩薩。佛所印可戒隨念。戒名無爲。 無漏無礙永息功用成就一切禁戒。無識無相亦不住心作三摩地。最勝所依亦是發生淨慧根本。離於戲論及解脱相。亦無二種分別之相。智者所讃無有現色。能息煩惱亦無施設。安樂隨行亦無對治一切分別。菩薩常於如是類戒無有垢濁。是名菩薩佛所印可戒隨念
善男子。云何菩薩不離如如來所許念天者。若菩薩念天。所謂念欲界天。或色界。或無色界天。念欲界天持戒果報故。受適意色聲香味觸。以天五欲遊戲娯樂。天衣飮食自恣滿足。一向受愛喜適意樂。菩薩作是念。此一切興盛皆當衰滅。是諸天等亦當無常變異。由放逸故不造善根。先有善業今悉當盡。此諸天等雖生上。猶未脱地獄畜生餓鬼之分。菩薩作是念已。不悕望生欲界天處。唯除兜率天宮。兜率宮中有一生補處菩薩。於一切菩薩行以到彼岸。一切諸地。一切神通。一切諸定。一切陀羅尼。一切辯才。一切菩薩事。於一切方便等以度彼岸。但憶念如是功徳。於此天中心生欣仰。若欲生者當願生如是天中。菩薩發心言。我何時當得如是天身。菩薩復念色界諸天。此諸天等。由諸禪四無量心果報故生彼天處。已過欲界欲患一心處定。以喜爲食一向知受第一樂報。菩薩作如是念。彼色界諸天。受少味故用爲歡喜。無常有常想。苦有樂想。無我有我想。無涅槃有涅槃想。此色界諸天。亦有無常變。異未脱地獄餓鬼畜生之分。是菩薩不願生色界諸天處。唯除淨居天即彼入涅槃不還此間者。菩薩作是念。此是清淨諸天。已脱五道流轉生死。是菩薩以如是故。生敬重之心。亦不願樂求生彼處。菩薩復念無色界諸天。受無色定果報。已過欲界色界心處1定寂靜。菩薩作是念。此無色界諸天。離見佛聞法及供養僧此諸天等。不知求出無色界法。假令久住會當變滅。未脱地獄餓鬼畜生之分。是故於彼天處亦不願生。但作是念。我當作天中天如來應供正遍知。是菩薩雖念諸天。不依欲界色界無色界天處。而於三界衆生起大悲心。
善男子云何菩薩佛所印可天隨念。應隨念二種天。一者五淨居天。有聖者故。二者覩史多天。以一生補處菩薩在彼天故。復次此一生補處菩薩住彼天宮。有十種頂法。何者爲十。
是爲菩薩不離如如來所許念天。
所謂一切波羅蜜中。般若波羅蜜多而爲其頂。一切神通之中。不退神通而爲其頂。一切地中。唯灌頂地而爲其頂。一切菩提分法之中。不退正見勝三摩地而爲其頂。一切無礙解中。義辯無礙而爲其頂。一切智中。無著無礙智而爲其頂。一切根中。知上中下根無礙智而爲其頂。一切力無畏中。照耀隨入智而爲其頂。一切眼中。佛眼觀察一切佛法。了如掌内而爲其頂。坐菩提場中當成正覺。一刹那心相應正慧而爲其頂。是爲十種頂法之相。應隨念之。若菩薩得是念已。見則不亂隨眠纒。不亂作意戲論。不亂於如是類。念無垢濁。應當如是隨念彼天。善男子是名菩薩佛所印可天隨念。
善男子。云何菩薩。行諸法平等如涅槃者。若菩薩知入諸法平等如涅槃。見一切衆生性同涅槃。知已入涅槃者。無陰界諸入。如是菩薩見衆生性同涅槃。過諸陰界入見如影如夢。無有生死而現生死。凡夫衆生所因結使造煩惱業。造煩惱業已受無量苦報。菩薩以般若波羅蜜力故。善觀結使斷令不生。亦不因彼作業而受苦報。得至涅槃平等之處。名之無爲。過一切算數智道。不捨本願故。遊戲大慈。已到慧方便彼岸。已入佛神通力。已能 善知分別諸想。自已得度度未度者。自已得解解未解者。自已得安安未安者。自已得涅槃使未得者得。於涅槃生死無有二想。是爲菩薩行諸法平等如涅槃
善男子云何菩薩所行諸行等於涅槃。涅槃名寂靜。悉除一切煩惱。滅一切受。離一切所縁。出蘊處界。即彼正士獲得涅槃平等。以本願力遊戲大悲。方便智慧得如來加持故。善修智慧意樂。清淨住於如幻妙三摩地。悉知有情煩惱生死皆如幻化。示現受生。由此能斷諸生死縛無所染汚。名曰涅槃。既得自在不生而生。無所不生亦無所生。常在涅繋不斷生死。而成熟有情無有休息。善男子此名菩薩大悲方便雙智慧門。若菩薩住此門者。獲得涅槃平等行菩薩行。
善男子。云何菩薩善分別行相者。若菩薩翹勤精進求勝善法。於甚深法門心入籌量。清淨通利分布慧明。得大智明門。以此大智明門力故。知一切衆生心行所趣。總説一一衆生。有八萬四千諸行皆能了知。所謂貪欲行二萬一千。瞋恚行二萬一千。愚癡行二萬一千。等分行二萬一千。是爲八萬四千諸行。一一衆生皆有是行。若廣説者則有無量行。一一行相門中。知有八萬四千諸根。一一根門中。知有八萬四千種差別解。盡知諸行諸根諸解差別相。知所應修習相。云何知差別 相。知此諸行諸根諸解。是貪欲相。是瞋恚相。是愚癡相。是等分相。是減相。是増相。是住相。是達相。是名知差別相。云何知所應修習相。知諸行諸根諸解無常相。苦相。無我相。 空相。寂滅相。離相。如實相。涅槃相。相自空相。相自離相。若能知如是等諸行諸根諸解。如如來成就諸行無障礙智。知一切衆生諸行諸根諸解差別相。菩薩亦次如來智知。而不捨菩薩所行。教化衆生無有疲惓。是名善分別行相
善男子云何菩薩。善知一切有情行相。善男子菩薩。有八萬四千行。是於根本。鄔馱南句有情行相。無量差別不可思議不可言説。唯佛能知。非諸聲聞縁覺所了。亦非菩薩之所能了。彼菩薩蒙佛加持及自智力。隨知一切有情行相。所謂如是自性相。如是行相。如是因相。如是縁相。如是作相。如是和合相。或種種相離相欲相。 瞋相癡相等分相。 地獄相傍生相琰魔界相天相人相。或聲聞尼夜摩相。或縁覺尼夜摩相。或佛尼夜摩相。或遠因相中因相近因相。如是有情一切行相如實知之。 除一切智不被摧伏。善男子是爲菩薩善知一切有情行相。 大集虚空藏菩薩所問經卷第二 丙午歳高麗國大藏都監奉　　勅雕造
善男子。云何菩薩持諸佛法寶藏者。善男子。如來藏無盡亦無量。至一切處。悦可一切衆生。如衆生諸行諸根諸解。無量阿僧祇。不可思議。不可稱不可量。諸佛法寶藏。無量阿僧祇。不可思議。不可稱不可量。亦復如是。佛法寶藏文字。假令一切衆生如阿難等。一劫乃至百劫。不能受持讀誦。能令通利除義。所以者何。如來一切法寶藏唯有一義。所謂離欲義。寂滅義。涅槃義。若菩薩聞如來法寶藏已。隨力所受。受持讀誦通利。善順正觀如所受行。菩薩入法藏門。堅持思惟。不依一切相行。則得陀羅尼門三昧門。得陀羅尼門三昧門已。能持一如來法寶藏文字及義。若二若三若四若五。若十二十三十四十五十。若百若千若百千。乃至無量無邊阿僧祇。不可思議不可稱不可量。無有量過諸量。於一切諸佛法寶藏心不散亂。受持讀誦通利文字及義。廣爲人説。依義不依文。淨意成就所聞説法。乃至一句文義不失。能淨辯門。善能巧説悦可衆心。爲諸佛所歎。亦能降伏諸魔外道。及供養三寶。乃至不見一法異於法性。不壞本際。不動於如。
大集大虚空藏菩薩所問經卷第三 開府儀同三司特進試鴻臚卿肅國 公食邑三千戸賜紫贈司空謚大鑑 正號大廣知大興善寺三藏沙門 不空奉　　　　　　　　　詔譯 善男子云何菩薩能持世尊佛法寶藏。善男子諸佛法藏無有窮盡。以一切有情根性行相差別無量。諸佛世尊爲令趣入。隨其爾所差別根性。説法寳藏。亦有爾所無量無邊。是故名爲佛法寶藏。復次如來證菩提夜般涅槃夜於其中間已説今説當説。是故名爲佛法寶藏。復次如來證菩提夜般涅槃夜於其中間已説今説當説。所有一切悉名如説不異説眞説。云何名爲如説。如彼眞如平等而説故名如説。云何不異説。所説之法依勝義諦。平等無二名不異説。云何眞説。稱法自性名爲眞説。復次諸佛法藏。不可以文字説。假使滿於三千大千世界一切有情。皆如阿難陀多聞第一。於百千倶胝劫中。説於一義不可究盡。如是諸佛無邊法藏。菩薩悉能如法受持。一切文字皆不廢忘。於一切義無有差異。使諸有情皆得歡喜。供養奉事一切如來。摧壞一切魔怨。制伏一切外道。息滅煩惱顯揚正法。如是善男子。是名持佛世尊佛法寶藏。
如來所覺了性法。以知一切法性如如來所覺故。乃至不見一法不入佛法者。所以者何。如來知一切法性如幻無成就故。知一切法性如野馬無所取故。知一切法性如鏡中像不彼此故。知一切法性如夢不眞實故。知一切法性如響(an echo)從縁起故。知一切法性空虚無實故。知一切法性無相無分別故。知一切法性無願無發動故。如來如實知一切法性如是相。菩薩如是知一切法性無生。能持諸佛法寶藏。乃至一切非念非不念。是爲菩薩持諸佛法寶藏。
復次善男子。如我等覺彼法自性。菩薩如是如彼法性應當受持。云何名爲如來等覺彼法自性。謂知法自性。悉皆如幻不成就相故。悉皆如夢無境界相故。悉如陽炎畢竟無生相故。悉如光影無移動相故。亦如影像無自性相故。知空自性究竟如露故。知無相自性無分別故。知無願自性心無住故。知離欲自性一切欲遠離故。知無爲自性超諸數相故。善男子如是言説爲他了別故。我已現證是法自性彼法性相不可言説。若菩薩欲受持諸佛法藏。應如如來覺了諸法自性。而以文字語言爲諸有情如是説法。是爲菩薩能持諸佛正法寶藏。
善男子。云何菩薩分別衆生從始以來清淨而教化衆生者。若菩薩爲教化一切衆生故。修於大慈大悲時。作如是思惟。何等是衆生。作是念言。此諸衆生但假名字。顛倒虚假謂爲衆生。一切衆生本際清淨。畢竟無生無起。但因虚妄愚癡故造種種業。造種種業已受無量憂悲苦惱。喩如有人夢中劫盜他物。爲王者所捉種種苦治。夢作賊人虚妄憶想受諸苦惱。作是念言。我何時當得脱此苦惱。是人夢中實無成就無所覺知。一切凡夫及一切諸法。皆亦如夢無有覺知。爲顛倒所覆。受無量妄想憂悲苦惱。亦復如是。菩薩作是念言。是諸衆生我應令如實覺知諸法。使脱妄想苦惱。於諸衆生中。亦不見衆生性。而不捨大悲教化衆生。是爲菩薩分別衆生從始以來清淨而教化衆生。
善男子云何菩薩。善知有情本來清淨。而成熟之。善男子有情界本來清淨。於彼根本性。有情不可得。若菩薩欲成熟彼有情。應如是知根本清淨。復應念彼無我見。無有情見。無命者見。無受者見。復次所説有情名者。但從顛倒見。纒無明有愛。虚妄分別諸煩惱。生無有實性。而彼菩薩。應當斷除虚妄顛倒一切煩惱。而爲有情説如此法。不壞其性。爲令了如有情無故。有情離故。應當如是成熟有情。善男子是名菩薩善知有情本來清淨而成熟之。
善男子。云何菩薩善順發行成就佛法者。若菩薩聞甚深微妙。於諸世間最勝佛法。發大欲精進。我應成就此甚深微妙。於諸世間最勝佛法。如是善思惟分別。是何等法與何法相應。是何等法知何法。菩薩作是念言。無有法與法相應者。無有法與法不相應者。無有法知法者。無有法不知法者。此諸法性鈍性無性故。是一切法從因縁生。無有定主。而能隨意莊嚴。有種種果報相諸法無性故。布施是莊嚴寶藏大富相。布施得大富不離因故。布施不知大富。大富不能知施。持戒是莊嚴生天相。持戒得生天不離因故。多聞是莊嚴智慧相。多聞得智慧不離因故。不見一法無因無縁而生者。亦不著因縁。自善順入一切法。如我無生無起。一切法無生無起。亦復如是。如我空一切法空。亦復如是。如我離一切法離亦復如是。知一切法入平等如性非作非不作。是爲菩薩善順發行成就佛法
善男子云何菩薩如理相應修習佛法。如理者名入縁生。何以故。如彼彼因縁。感彼彼果報。謂如布施因。獲大財富。是故菩薩。行布施已盡將迴向一切智智。滿足成就檀波羅蜜。尸羅是生人天之因。菩薩普令汚戒有情。安住淨戒。要期迴向薩婆若已。滿足成就戒波羅蜜。忍辱柔和爲莊嚴身口意之因。菩薩常行自利利他。不爲惱害住於忍辱。迴向薩婆若已。滿足成就忍波羅蜜。精進爲能引攝一切佛法之因。菩薩應發勤精進心。積集一切所有善根。盡將迴向薩婆若已。滿足成就精進波羅蜜。禪定爲於正知之因。菩薩爲欲求正知故。修習奢摩他資糧。盡以迴向薩婆若已。滿足成就禪波羅蜜。般若多聞爲大慧之因。菩薩不取不執聞相。迴向薩婆若已。滿足成就般若波羅蜜。如是能於一切善法。知如是因感如是果。是名因縁如理作意。復次如理作意者。謂如於我及一切法如理作意。如是知我無我。一切法悉皆無我。知我是空一切法悉皆是空。我但有名一切法亦唯有名。菩薩如是如理作意。於一切法平等相應。即是具足一切佛法。是爲菩薩如理相應修習佛法
善男子。云何菩薩不退諸通。於諸佛法悉得自在者。若菩薩戒身眞淨。心定不動。得大智光明。已成就福徳智慧資糧。已到諸波羅蜜彼岸。已成就四攝。已修四梵行。已修欲進念慧定。以善修四神足故得五神通。諸菩薩本業淨故。勤進不廢捨故。常不散亂行故。善伏結使故。離念聲聞辟支佛心故。受持方便故。攀縁上地諸法故。無我無依行故。是以菩薩不退諸通。是故諸菩薩。究竟知諸法無退。知諸法與法性等無有變異如虚空無變。是爲菩薩不退諸通。於諸佛法悉得自在
善男子云何菩薩不退神通。於一切法而得自在。善男子若有沙門或婆羅門。不害身見。起於神通彼還退失。若時菩薩已害身見。及能遠離六十二等一切諸見起於神通。名爲具智具慧具覺具施具戒具定。亦即名爲身心遠離具足智已。内常寂靜外無所行。遍所知心可所欲心。善決擇心善清淨慧。無煩惱濁得光明。無翳智積集福資糧。積集智資糧。積集奢摩他資糧。積集毘鉢舍那資糧。資以檀那淨戒莊嚴。被以忍辱精進甲冑。依於禪定善修般若。隨順大慈安住大悲。超出方便成如是法。起妙神通高昇無礙。乃至坐於菩提道場。以神通故於一切法皆得自在。現一切色聞一切聲入一切心。憶念無量劫。獲得一切遊戲神通。伏斷諸漏乃至隨意轉變皆得自在。於一切法無復功用。善男子是爲菩薩不退神通。於一切法而得自在
善男子。云何菩薩入甚深法門。諸聲聞辟支佛所不能入者。若菩薩入甚深因縁法。知逆順因縁法。 善知出知離。知生知滅。知集知盡。善知衆生。以何因縁故。受垢離垢。捨淨得淨。乃至不見一法有垢有淨。知一切法性相清淨。亦不得清淨法相。以我甚深故知一切法甚深。以我離故知一切法離。以我無二故知一切法無二。以眼色二倶離故乃至意法亦離。則入第一義。以世諦故假名諸法。亦不執著眞諦世諦。是爲菩薩入甚深法門。諸聲聞辟支佛所不能入。
善男子云何菩薩入甚深佛法理趣。一切聲聞縁覺難測。善男子甚深者名爲縁生理趣所謂無明縁行行縁識。識縁名色名色縁六處。六處縁觸觸縁受。受縁愛愛縁取。取縁有有縁生。生縁老死憂悲苦惱。由集爲因爲縁。生大苦蘊。令諸有情流轉雜染。菩薩於彼善能了知此。則名爲縁生理趣。云何名爲縁滅理趣。謂無明滅則行滅。行滅則識滅。識滅則名色滅。名色滅則六處滅。六處滅則觸滅。觸滅則受滅。受滅則愛滅。愛滅則取滅。取滅則有滅。有滅則生滅。生滅則老死憂悲苦惱滅。由是因縁滅則大苦縕滅故。令有情獲得清淨。如是名爲縁滅理趣。若菩薩於彼如是了知。是名爲入甚深理趣。非諸聲聞縁覺能於雜染得清淨者。此是諸佛如來境界。若菩薩以佛威神加持之力。則能於此 隨分覺悟。復次甚深者名薩迦耶。薩迦耶清淨故一切法清淨。何以故。此薩迦耶推求根本無所得故。其無所得則爲甚深。諸佛於我皆無所得。我本清淨如我清淨一切法亦清淨。以何因縁而名清淨。謂彼諸法本來不生。無所起滅故名清淨。復次無暗無明無阿頼耶。眞實勝義名爲甚深。彼無眼滅。乃至亦無意滅。無有境界。是無境界則是眞實。第一義諦名爲甚深。亦無心意執著。勝義以難測難見不可覺故。於此諸類甚深法理。亦無心意執著。勝義以難測難見不可覺故。於此諸類甚深法理。但以假名隨順世諦。於他有情分別顯示。是爲菩薩得入甚深佛法理趣一切聲聞縁覺難測。
善男子。云何菩薩於十二因縁善得勝智方便。離二邊諸見者。若菩薩知一切縁生法。屬他所攝。屬因屬縁。屬和合。屬所由。所謂諸法皆從境界縁生。各有所因各有所依。諸法各各九相分別。譬如外諸藥草叢林及諸樹木等。皆無諸根。無記無知。依諸大故便得増長。各各無相分別。内有諸法亦復如是。依造業増長一 切諸法。無我人衆生壽命。亦無作者受者。諸法生時無能生者。滅時無能滅者。菩薩作是念言。是諸縁生法各無自性。無自性者他不能生。所因亦無性。所縁亦無性。無自性者則無他性。若法無自性他性者則無生。無能生未生。不可生已。生亦不生。若未生非未生。不生者則究竟無生無能生。是故一切諸法皆無生無起。但以名字故。假名從因縁生。所以者何。若法有生性者。則當有滅則是斷見。若無滅者即有常見。離斷常見故。當知一切諸法皆無有生。是爲菩薩於十二因縁。善得勝智方便。離二邊諸見。
善男子云何菩薩。入縁起善巧智遠離一切邊見。善男子縁起者無所縁是縁起。無事無成就是縁起。無常苦無我寂靜是縁起。無我無有情無命者無養育。無補特伽羅無人無儒童是縁起。無生無起是縁起。無所有無功用空無相寂靜無所行無戲論。是故名無戲論法如是生是爲生。如是滅是爲滅。復次無我無有情無壽命無養育。無補特伽羅無人無儒童。則無有法可爲縁生。於彼無我主宰名故。譬如草木牆壁影像。一切諸法亦復如是。如外諸法之所生時。生無所有。滅時滅無所有。内法亦爾。生時生無所有。滅時滅無所有。除縁起法無實所生。闕縁無滅。如是相應則一切邊見悉皆離也。云何邊見。邊見者名斷名常。生時不生壞時不壞。無生無壞於斷常邊自然清淨。自清淨故於諸邊見皆得清淨。善男子是爲菩薩入縁起善巧智遠離邊見。
善男子。云何菩薩爲如來印所印。如如不分別智方便者。若菩薩於甚深法。得現前知見力。離一切倚著。過諸戲論。得無終無始無生法忍。如來盡知諸菩薩所成就根已。以如來印印之。所謂受決定三菩提記。是如來印無錯無謬。無諸障礙無諍競不可沮壞。無能非者無能發印者得。如來印願行成就。 智水所灌菩薩爲如是印所印。所謂究竟無生無起印。空印。無相印。無願印。離染印。寂滅印。涅槃印。於諸法中。菩薩智行成就。不壞如性。不變法界。不離本際。不見上中下黒白等差別。菩薩亦見一切衆生。爲此印之所印。無憶想分別。不捨本大誓願。是爲菩薩爲如來印所印。如如不分別智方便。
善男子云何菩薩。以如來印印於眞如。不間斷善巧智。善男子如來印。印者不間斷印。無生無轉無所取無動無所動。一切世間人天阿修羅。無所傾動。何以故。世間人天阿修羅。以彼印印。如是如來印。究竟不生印。究竟空性印。究竟無相印。究竟無願印。究竟無爲印。究竟離欲印。究竟眞如印。究竟實際印。究竟虚空印。善男子譬如空中印無所現。如是如來印。於五眼而不現於光明之相。以自相印而印之。故乃至如來於一切法施設言説。皆以如來印印之。是爲施設。彼所有識及境界法皆是作法。安立而於彼法。不作種種安立之相。以眞如印印之。無有間斷。云何於眞如間斷。若分別諸法見上中下名爲間斷。若於諸法無所分別名無間斷。復次於多分別而生分別。於彼眞如無能壞亂。譬如有情於空中行。而彼虚空無有破壞。如是一切有情於眞如中。行而彼眞如無有斷壞。菩薩如是由以智故。於色於法以眞如印印之。不於眞如間斷破壞。是爲菩薩以如來印。印於眞如不間斷善巧智
善男子。云何菩薩入法界性門。見一切法平等性。若菩薩見諸法界。無處不至。無來無去。無生無滅。無相無起。無戲無行。菩薩作如是思惟。此諸法等皆同法界。如法界是離欲界。離塵垢界故。是無生界不可作故。是無滅界無滅盡故。是無來界不入根門故。是無去界無所至故。是不可安界無形質故。是無樔窟界無依止故。是眞實界三境分斷故。此法界中無眼界。無色界。無眼識界。如法界。一切法界亦如是。是故名一切法入於法界。乃至無意界法界意識界。如法界。一切法亦如是。是故名一切法入於法界。是菩薩知一切法入於法界。知地界法界無二無別。水界火界風界法界亦無二無別。欲界法界亦平等無二無別。色界無色界有爲界無爲界法界。亦平等無二無別。如是知無心境界及覺。是爲菩薩入法界性門。見一切法平等性
善男子云何菩薩。入於法界甚深理趣。見一切法與諸法界。互相周遍平等一性。法界者亦名離欲界離一切塵故。亦名不生界無聚集故。不相違界本無生故。無往界無等故。無來界無礙故。無住界不生起故。如如界三世平等故。無我界本來清淨故。無壽者界由勝義故。無了別界無所住故。無阿頼耶界無染汚故。無生起界性決定故。如虚空界性清淨故。如涅槃界無戲論故。如是名爲入法界理趣。若菩薩入如是理趣。凡所演説一一語言。皆與法界理趣互相周遍。即知欲界法界無二無別。復次欲性法界。嗔性法界無二嗔性法界。癡性法界無二癡性法界。煩惱性法界無二煩惱性法界。欲界性法界無二欲界性法界。色界性法界無二色界性法界。無色界性法界無二無色界性法界。空性法界無二空性法界眼界性法界無二。眼界性法界。色性法界無二色性法界。眼識界性法界無二眼識界性法界。乃至意界性法界無二意界性法界。意識界性法界無二意識界性法界。蘊界性法界無二蘊界性法界。地水火風界性法界無二地水火風界性法界。空性法界無二乃至八萬四千法蘊行一切法法界無二是爲。一切法法性界若菩薩由平等智入如是法界。則能見一切法平等性理趣。善男子是爲菩薩入法界理趣
善男子。云何菩薩淳至堅固。喩如金剛心住不動於此大乘者。若菩薩以直心行。成就淨淳至以不退。畢竟不減。勤進以無礙。大慈以無惓。大悲以普至。方便得成就眞實觀慧。無礙等法皆悉成就。菩薩見一切衆生有垢有濁。凡愚麁獷拒逆不順。是故菩薩爲教化一切群生故不廢精進。見此生死有無量過患憂悲苦惱等。不退於來際莊嚴。亦解無量無邊阿僧祇諸佛法。爲成就難集難持難滿諸佛法故。種諸善根而能入如來無量法寶藏。衆生性無量故。法性無量故。虚空性無量故。爲受持一切如來法寶藏故。不捨精進。聞一切法空無相無願。無作無生無起。解了分別觀行身證。成就未具足佛法。終不中道證於實際。善入諸禪解脱三昧。亦不厭離欲界而現受生。已離陰界諸入。無形無色無行。而隨衆生性。隨意示現種種形色而爲説法。轉菩薩輪示大涅槃。亦不捨菩薩行。入如是不思議法門。知一切法無性相。不動不壞不散。於此大乘不退轉。如金剛寳珠能鑑餘寶。餘寶無能鑑此珠者。諸菩薩亦復如是。能以聲聞辟支佛乘。度無量無邊衆生。令入涅槃。而自不滅度。亦不退究竟大乘。是爲菩薩淳至堅固。猶如金剛心住不動於此大乘。
善男子云何菩薩。意樂堅固猶若金剛。住此大乘無有傾動。善男子菩薩成就十二種法。意樂堅固猶若金剛。不爲人天世間所壞。云何十二。所謂菩提心。意樂増上意樂不壞故。於施戒忍精進禪定般若不壞故。大慈大悲不壞故。四攝法不壞故。成熟有情不壞故。淨佛國土不壞故。不厭患生死不壞故。無厭足善根不壞故。爲莊嚴相好設無遮施會不壞故。爲護正法棄捨身命不壞故。所有善根迴施一切有情不壞故。積集一切佛法不壞故。善男子若菩薩。於如是法修習不壞。當知爾時名爲成就堅固金剛不壞意樂。如金剛寶能摧諸寶自體不壞。如是菩薩成就堅固意樂。能摧一切有情煩惱隨眠而自體不壞。善男子是爲菩薩成就金剛堅固意樂。於此大乘無有傾動。
善男子。云何菩薩自淨其界如諸佛界者。若菩薩知一切法無界無非界。................至一切處無至無不至。若菩薩見法發六情皆知是佛法。亦不見凡夫法佛法有異。作是念此一切法皆是佛法。佛法至一切處故。一切諸法及佛法但假名字。亦非是法亦非非法。是故我等不應取著。以自界淨故知諸佛界淨。此法與平等等。眼界是佛界。耳鼻舌身意法界是佛界。我不應分別有尊有卑。菩薩如是至一切法平等界。是爲菩薩自淨其界如諸佛界
善男子云何菩薩於自境界。清淨如佛境界。善男子佛境界者無有境界。離於境界一切清淨。彼菩薩由自境界及佛境界悉清淨故。而淨眼境界即佛境界。亦無佛境界。及眼境界。無近無遠。何以故。遠離境界。與佛境界。亦無遠離境界及眼境界。其耳境界即佛境界。亦無佛境界無有遠近。何以故。遠離境界與佛境界。亦無遠離境界及耳境界。其鼻境界即佛境界。亦無佛境界無有遠近。何以故。遠離境界與佛境界。亦無遠離境界及鼻境界。其舌境界即佛境界。亦無佛境界無有遠近。何以故遠離境界與佛境界。亦無遠離境界及舌境界。其身境界即佛境界。亦無佛境界無有遠近何以故。遠離境界與佛境界。亦無遠離境界及身境界。其意境界即佛境界。亦無佛境界無有遠近。何以故。遠離境界與佛境界。亦無遠離境界及意境界乃至蘊處界十二因縁。亦復如是。善男子若菩薩入佛境界。遠離境界一切境界。若自境界清淨平等。是即名爲入佛境界。如是六種境界所有影現。彼皆入於諸佛境界。不生取著悉遠離故。如是如來境界無有染礙。一切境界不染不礙亦復如是。善男子如是解者。是爲菩薩成就隨入佛界清淨自界清淨
善男子。云何菩薩得陀羅尼終不失念者。104c1112若菩薩已得成就陀羅尼行。云何陀羅尼行。
善男子云何菩薩。獲得陀羅尼無忘法行。善男子菩薩。應於此陀羅尼修持作業。
善男子。陀羅尼行有三十二。 何等三十二。修於得法爲陀羅尼故。修於欲法。修於尊法。 修於向法。 修敬仰法。修於樂法。修求法無厭。See two records above.See three records above.修親近供養多聞智慧者。修於和上阿闍梨所無憍慢心尊重給侍。修如來教誨無所拒逆。修於説法人所生世尊想不求其短。修於受持正法開示解説。修所得法無所悋惜。修無悕望而行法施。修求智慧根栽。修如所聞法善順思惟。修於諸法堅固受持。修於梵行無有休息。修樂遠離行阿練若行。修心常寂靜。修勤行諸念。修順行六和敬。修於諸長宿無調慢行。修於一切衆生中生無礙心。修縁生法得。修順忍。修三脱門正觀心無驚怖。修四聖種順行不驚疑。修勤受持諸佛正法。修爲衆生行於大慈。修受持正法不惜身命。修大智行不生憍慢。修常教化衆生而無厭惓。善男子。是爲三十二種修陀羅尼行。
云何修持。善男子有三十二種修陀羅尼法。所謂求法故。愛樂法故。法苑樂故。隨法流故。隨順法故。尊上法故。承事供養多聞者故。常於和上及阿闍梨。無有我慢恭敬供養故。求法無厭故。於教授者隨順不逆故。於説法者敬愛如佛不求其短故。於所聞法悉皆受持故。不懈怠故。於法不吝故。所行法施無悕望故。於所聞法如理作意故。See the previous record於所聞法善觀察故。求於多聞無齊限故。常於梵行無休息故。常樂遠離心寂靜故。常勤修習六隨念故。於六染法常棄捨故。於六和敬恒不捨故。於一切有情起無礙心故。於縁生法修順忍故於三脱門作意觀察不驚怖故。不捨聖種杜多功徳故。護持正法心無下劣故。觀於衆生起大悲故。求於正法不惜身命故。修大智行離愚惑故。成就有情不懈倦故。如是名爲修陀羅尼無忘失業。
菩薩修已得如是陀羅尼門。以得是陀羅尼門故。能總持一切諸佛所説。不忘不失陀羅尼者。所謂於如所聞法不忘不失。以念而念。以意分別。以進能覺。於諸文字入無邊崖。於諸言音隨類善解。言辭辯説無有滯礙。於不了義經善能進入。於了義經進入微覺。See the previous record.於世諦有分別智。於第一義諦知無言説。於諸諦有分別智。於四念處有不忘智。於四正勤等無壞智。於四神足有遊戲智。於諸根門有差別智。於諸力中得無勝智。於七覺分覺一切法如性智。於八聖道無退沒智。於定法中得善住心。於慧法中得遍至智。於明解脱得隨順智。於諸辯中得深入智。於諸神通得生起智。於諸波羅蜜得分別智。於四攝法得方便智。於講法處授不及智。於諸經義得無分別智。於諸文字得無盡智。於一切衆生得稱足智。隨所受解得説法智。.於一切文字得所因辯智。於一切垢淨得如實覺智。於一切法得無障翳明智。是爲陀羅尼。得陀羅尼平等心者去離憎愛能堪受法雨。斷一切結使熱惱。順諸助道法。是爲陀羅尼菩薩。住此陀羅尼故常行無失。是爲菩薩得陀羅尼終不失念。
復次善男子。若菩薩得是陀羅尼已。於佛所説悉能遍持令不忘失。謂所聞法無有忘失。以念不忘。以捨覺悟。以慧照了。入於一切無盡文字。得諸言音隨類善解智。得無礙辯演説無滯智。於了義經入理趣智。不了義經入理趣智。入於世俗無盡説智。入於勝義不斷説智。No Chinses於正斷精進得無退智。於四神足起遊戲智。於諸根中得差別智。於諸力中得無動智。於七覺支得開悟智。於八聖道得入理智。於奢摩他得心住智。於毘鉢舍那得法決擇智。於智解脱得隨順智。於諸辯説得深入智。於諸神通得生起智。於諸波羅蜜得分別智。於四攝法得隨機智。於諸音聲得語路智。於決定法得決擇智。於諸經義得無間斷智。於諸文字得無盡智。於諸有情得歡喜智。於求法者得稱根説法智。於佛所説得念總持智。於一切文字得入詞句智。於諸垢淨得如實覺智。於諸業縁得悟果報智。於一切法得光明無翳智。是名陀羅尼。得陀羅尼平等身語心者能雨無盡法。能息諸煩惱。能生一切諸佛法故。由得此陀羅尼甚深理故。常無忘失。是故名爲菩薩得陀羅尼無忘法行。
善男子。云何菩薩得無障礙。如來加持辯者。
善男子云何菩薩。獲得如來加持無礙辯才。
若菩薩善淨淳至。善護戒衆。拔諸慢根。離彼我想諸佛世尊知如是菩薩是大法器令持正法。以佛神力及自善根力故。得捷辯。得疾辯。得無礙辯。得無滯辯。得巧説辯。得甚深辯。得衆音具足辯。得善莊嚴辯。得無減辯。得無畏辯。得妙偈讃辯。得快説修多羅辯。得善説譬喩本縁辯。得無壞勝辯。得分別句無盡辯。得圓足辯。得威徳無違辯。得説法不唐捐辯。得斷衆疑辯。得利應辯。得分別文字不錯謬辯。得悦可衆辯。得問答方便辯。得以法降伏一切外道辯。已成就如是等二十四辯。
善男子若菩薩常蒙如來之所加持。得二十四種無礙辯才。云何名爲二十四種。所謂迅疾辯利捷辯。無礙辯無滯辯。善詞辯甚深辯。間錯衆音辯勝妙莊嚴辯。無沈沒辯無畏辯。種種偈讃辯修多羅縁起本事辯。能摧伏他辯説差別無盡句辯。顯現微妙辯端嚴威徳辯。説法無間辯天衆莊嚴辯。斷諸疑惑辯世出世法辯。不錯失辯慈悲喜捨悦可衆心辯。宿命通辯佛所加持辯。善男子如是二十四種辯。
此諸辯修行二十四種因故。能得成就。何等二十四。善男子。若菩薩不違逆師長教故。能得捷辯。不諂曲故能得疾辯。捨離煩惱故得無礙辯。無我行故得無滯辯。離兩舌故得巧説辯。入因縁法無際故得甚深辯。行種種施故得衆音具足辯。嚴飾如來塔廟故得善莊嚴辯。不捨菩提心故得無減辯。善護誡衆故得無畏辯。施種種幢幡華蓋寶鈴故。得妙偈讃辯。恭敬供養給侍諸尊及師長故。得快説修多羅辯。 昔殖修習無量善根故。得善説譬喩本縁辯。不輕賤惡趣衆生故。得無壞勝辯。施無量寶藏故。得分別句無盡辯。眞實言説無麁獷故。得圓足辯。講説法時無諍競故。得威儀無違辯。以徳淳淨順法律行故。得説法不唐捐辯。不吝於法不恃己徳故。得斷衆疑辯。求法之時不威逼他生恭敬心故。得利應辯。常省己過不譏彼缺故。得分別文字不錯謬辯。等潤衆生不望報故。得悦可衆辯。受持大乘不求小乘故。得問答方便辯。不著我見入平等性故。得以法降伏一切外道辯。
修二十四種業而得成就。何者二十四種業。所謂不逆師長教誨故獲迅疾辯。往來無諂故獲得利捷辯。離諸煩惱故得無礙辯。不好雜住故得無滯辯。不離間語故得善詞辯。悟縁生故得甚深辯。以種種施故得間錯衆音辯。嚴飾如來塔廟故得勝妙莊嚴辯。不捨菩提心故得無沈沒辯。善護戒蘊故得無畏辯。施種種幢幡鈴蓋故得説種種偈讃辯。承事恭敬種種捨施諸師長故得説修多羅縁起本事辯。不逼惱貧匱有情故得能摧伏他辯。施無盡寶藏令他入法故得説差別無盡句辯。所説眞實無麁獷故得顯現微妙辯。不輕毀尊教及離間他人故得端嚴威徳辯。於自得法住持故得説法無間辯。不謗毀他以歡喜心施所愛物故得天衆莊嚴辯。於法不師拳如聞説故得斷一切疑辯。觀於一切皆如師長不加逼惱施病者藥故得世出世法辯。不求他過常自省察故得不錯失辯。以平等心觀諸有情置涅槃道不著一切利養恭敬及名聞故得慈悲喜捨悦可衆心辯。善言柔軟如説修行心無濁亂故得宿命通辯。不謗大乘不樂小乘悲愍有情故得佛所加持辯。是名成就二十四種辯才之業。
是名二十四種成就諸辯因。善能隨彼衆生所應受解説法無有錯謬。所受法者亦不退失。是爲菩薩得無障礙如來加持辯。
復次令他有情。到究竟故。名爲辯才。於他住持。能警覺故。名爲辯才。於他歡喜意相續故。名爲辯才。於他有情説隨心智故。名爲辯才。善男子成就如是法功徳智。是爲菩薩獲佛加持無礙辯才。
善男子。云何菩薩得自在示現受生死者。
善男子云何菩薩於生死中而得自在。
若菩薩成就十二法。得自在示現受生死。何等十二。親近眞善知識故。消除我見故。成就戒身故。善知入出定故。並修智慧方便故。善知深入諸通遊戲故。如實親知諸法無生無起故。淨本願種故。常不捨大慈大悲故。知一切法如幻化故。.知一切法如夢想故。.一切諸佛加威神故。是爲菩薩成就十二法。無生現生無起現起。而現一切生死。於一切諸佛大會示現其身。在在佛國皆現受生。而常不動於眞法身。是爲菩薩得自在示現受生死也。
善男子菩薩成就十二種法。於生死中而得自在。云何十二。所謂遠離惡友故。親近善友故。於佛所許見清淨故。戒蘊清淨從三摩鉢底起於智慧方便而雙運故。獲不退神通故。觀諸法無生故。爲滿本願於生死中而受生故。觀於有情起大慈故。以大悲定觀察諸法如幻化故。知一切法不生滅故。於如夢性法不虚妄法如實觀察故。以佛世尊威神加持或現生死而不染生死故。是爲十二。若菩薩成就此十二法。能於無量阿僧祇所生之處。示現受身廣大利益一切有情。善男子如是一切從二種根之所建立。所謂神通智及大悲根。如是名爲菩薩摩訶薩於生死中。獲於神通而得自在
善男子。云何菩薩破諸怨敵去離四魔者。
善男子云何菩薩。摧伏怨敵超越四魔。
若菩薩翹勤修習。觀五陰如幻。得離陰魔。觀諸法性淨故。得離煩惱魔。觀一切法從縁生性不成就故。得離死魔。觀一切法縁所莊嚴是無常敗壞相故。得離天魔。
善男子若菩薩。以如幻智通達一切五蘊諸法皆如幻化。超越蘊魔。通達諸法本性清淨超煩惱魔。通達縁起超越死魔。不退菩提心故超越天魔。
菩薩如是觀故得離四魔。發趣菩提終不懈息。所有障菩提魔業。菩薩皆能遠離。何謂魔業。所謂心向小乘是爲魔業。不護菩提心是爲魔業。於衆生生異想是爲魔業。行施望報是爲魔業。爲受生故持戒是爲魔業。有色想行忍是爲魔業。爲世事精進是爲魔業。於禪生著味想是爲魔業。於慧生戲論是爲魔業。厭惓生死是爲魔業。作諸善根而不迴向是爲魔業。厭惡煩惱是爲魔業。犯罪覆藏是爲魔業。憎嫉菩薩是爲魔業。誹謗正法是爲魔業。不受正法是爲魔業。不知報恩是爲魔業。不進求諸波羅蜜是爲魔業。不敬順法是爲魔業。悋惜於法是爲魔業。爲利養説法是爲魔業。不知方便而化衆生是爲魔業。捨四攝法是爲魔業。輕毀禁者是爲魔業。嫉持戒者是爲魔業。學二乘行是爲魔業。悕望正位是爲魔業。捨離大慈而觀無生是爲魔業。欲證無爲法是爲魔業。厭離有爲功徳是爲魔業。不愍衆生是爲魔業。不謙下尊長是爲魔業。習行兩舌是爲魔業。諛諂多姦是爲魔業。顯己淨行是爲魔業。作惡不恥是爲魔業。不流布法是爲魔業。以少徳爲足是爲魔業。不遮結使是爲魔業。不捨心垢是爲魔業。忍沙門垢是爲魔業。善男子。若親近行一切不善法。遠離一切善法盡是魔業。
復次菩薩如是觀故。能害所有障。於菩薩一切魔業魔不得便。何謂魔業。謂愛樂小乘是爲魔業。不護菩提心是爲魔業。於諸有情簡別行施是爲魔業。樂求生處而持禁戒是爲魔業。爲求色相而修忍辱是爲魔業。作世間事相應精進是爲魔業。於禪味著是爲魔業。以慧厭離於下劣法是爲魔業。在於生死而有疲倦是爲魔業。作諸善根而不迴向是爲魔業。厭離煩惱是爲魔業。覆藏已過是爲魔業。憎嫉菩薩是爲魔業。誹謗正法是爲魔業。背恩不報是爲魔業。不求諸度是爲魔業。不敬正法是爲魔業。慳惜於法是爲魔業。希利説法是爲魔業。離於方便成就有情是爲魔業。捨四攝法是爲魔業。毀破禁戒是爲魔業。輕持戒者是爲魔業。順聲聞行是爲魔業。順縁覺乘是爲魔業。要求無爲是爲魔業。厭離有爲是爲魔業。心懷疑惑不利有情是爲魔業。所聞好疑不善通達如理作意是爲魔業。好懷諂誑假示哀愍是爲魔業。麁獷惡罵是爲魔業。於罪不厭是爲魔業。染著自法是爲魔業。少聞便足是爲魔業。不求正法是爲魔業。樂求非法是爲魔業。於障蓋纒不樂對治是爲魔業。不淨心口是爲魔業。忍沙門垢是爲魔業。善男子如是乃至好行十不善業。 捨於善法。如是一切悉爲魔業。
善男子。是謂諸魔業。行是業者障菩提道。 彼諸菩薩已過捨離能正受行故。云何爲正受行。若菩薩成就四法能正受行。何等爲四。一者於諸波羅蜜法無懈退行。二者不捨欲進及不放逸。三者正住方便大慈法中。四者入甚深無愛無樔窟法門。善男子。菩薩成就此四法。正受行故能破諸怨敵。是爲菩薩能破諸怨去離四敵
若菩薩成就四法。而能超越。云何爲四。所謂不忘菩提心故。勤修六度不放逸故。住於善巧智成就有情故。住甚深理護持正法故。善男子菩薩若與此法相應。決定能摧諸魔怨敵。是爲菩薩超出四魔
善男子。云何菩薩莊嚴功徳資糧利益衆生者。若菩薩善根迴向向無等等。若有所種善根。若布施。若愛語。若利益若同事。盡以施與一切衆生。以淨戒衆故得自在力。用此自在力故。隨諸衆生所應受樂而度化之。以種功徳無厭故得無盡寶手。用此無盡寶手能施衆生無量富樂。以求無邊智慧資糧故。得無礙陀羅尼辯。用此無礙陀羅尼辯能總持一切諸佛所説。能説妙法悦可衆心。以善調身心故。不退於諸通。用此不退諸通力故。能過無量佛刹。以無數方便度多衆生。以常勤求法無疲惓故。得一一毛孔出無量法門。用出無量法門力故。能常以法施利益衆生。以並修慧方便波羅蜜故得分身智。用此分身智力故。能於諸趣中在在現身。度化群生。常以無相敬侍諸佛故。得無厭見聞。以此無厭見聞力故。其有衆生得見聞者。彼諸衆生乃至爲作大涅槃因。是爲菩薩莊嚴功徳資糧利益衆生。
善男子云何菩薩。積集無量福徳資糧。爲諸有情作所依止。善男子若菩薩於一切有情。起同體大悲住於禪定見來求者悉皆捨施以福無盡得於寶手令他受用。意樂清淨心如平地離於高下。有所悕望豐饒利益。戒清淨故得心無著善護諸根。復能成辦一切施會。得陀羅尼成就辯才。以如是等積集善根。迴向菩提普施有情。如外四大一切世間依住。如是内四大爲一切有情依住。菩薩作是思惟。我所積集一切善根法智善巧。無有一法不與有情而爲依住。是爲菩薩獲得無量福徳資糧。爲諸有情作所依住
善男子。云何菩薩世無佛時能作佛事化度衆生者。若菩薩已成就菩薩十力。已於菩薩四無畏中而得自在。已於菩薩十八不共法中不從他受。已修如來力無所畏不共法等。已得遊戲首楞嚴三昧。已於四辯得智力自在。已於諸佛法得灌頂正位。於一切諸菩薩行得次佛神力。若有菩薩成就如是等法者。若諸佛土衆生應見佛身而受化者。然彼土世無佛時即於彼國而現入胎。現初生時。現出家時。現坐道場轉法輪時。現捨壽命未入涅槃時。亦能示現大涅槃。亦現法住時節久近。亦復不捨菩薩行法。亦不用所化以爲滿足。是爲菩薩世無佛時能作佛事化度群生。
善男子云何菩薩。出無佛世爲諸有情而作佛事。善男子若菩薩。爲出生處非處智故修十力業。爲出生漏盡智故修四無畏業。爲出生三十無礙智修十八不共法業。爲出生得佛眼光明故修五眼悉知業。爲出生一切神通故修宿命業。爲獲成就滿足菩提故修具足一切善法。斷身口意諸煩惱業。爲出生相好莊嚴故修集一切福資糧業。爲出生十地得灌頂一切佛法故修集一切智資糧業。如是善男子若菩薩。具修如是業已。於無佛世能爲有情廣作佛事而成就之
善男子。云何菩薩得海印三昧能知一切衆生心行者。若菩薩多聞如海。成就慧衆常勤求法。菩薩爲聞法故。盡能施與珍寶庫藏。爲聞法故盡能施與僕從給使妻子眷屬。爲聞法故捨家飾好嚴身之具。爲聞法故謙下給事。爲聞法故捨國土榮位及己身命。菩薩以如是等無數方便。勤求法門而不恃所行。菩薩爲聞法故。去至一由旬乃至百由旬。爲聞一四句偈受持讀誦廣爲人説。不捨是精進。是菩薩自成就多聞。於一切衆生生大悲心。無憂心。不望報心。乃至一衆生不生輕賤而爲説法。從一日乃至七日而無食想。乃至命終不捨説法。以説法善根迴向海印三昧。隨所聞法受持讀誦通利。善知義趣不依文字。眞實堅持終身不捨。菩薩發大欲精進。以此大欲精進力故。不久便得海印三昧。得此三昧已。即得自然無量阿僧祇百千萬法門。得無量阿僧祇百千萬億修多羅。不從他聞自然能説一切諸 佛所説悉能受持。能了一切衆生心行。善男子。喩如閻浮提一切衆生身及餘外色。如是等色海中皆有印像。以是故名大海印。菩薩亦復如是。得大海印三昧已。能分別見一切衆生心行。於一切法門皆得慧明。是爲菩薩得海印三昧。見一切衆生心行所趣
善男子云何菩薩。獲得海印三摩地。不染一切有情心行。善男子以何因縁名爲海印三摩地。如贍部洲諸有情等若干色類。皆於海中而現影像故名大海。如是若干有情一切心色之類。乃至音聲彼諸影像。皆於菩薩心海中現。是故名爲海印三摩地。譬如大海同一鹹味。菩薩一味法解脱智亦復如是。譬如大海不越潮限。菩薩觀時非時故不越成菩提時。坐於道場亦復如是。譬如大海不宿死屍。菩薩不與一切習氣煩惱及聲聞縁覺心倶亦復如是。譬如大海容納萬流不増不減。菩薩容受一切諸法無有増減亦復如是。譬如大海其廣無涯。菩薩慧用無邊亦復如是。譬如大海深難得底。菩薩智海一切聲聞縁覺難測亦復如是。譬如大海能作。無量世界依止。菩薩作諸有情依止亦復如是。善男子是爲菩薩善入海印三摩地已。不染一切有情心行
善男子。云何菩薩得知諸塵界無礙者。若菩薩以眼空故知色亦空。以色離故知眼亦離。耳鼻舌身亦如是。意空故知法亦空。以法離故知意亦離。菩薩如實知空性離性。於内外法無有障礙。知諸結本性淨故則不起使。於一切法無所有著。以不見諸法著處著法著者。是爲菩薩能得知諸塵界無礙
善男子云何菩薩。得無染著心如虚空風無有障礙。善男子若菩薩。於一切法遠離見纒心無所著。譬如大風於虚空中無所染著。如是菩薩於一切法心無所著亦復如是。 是爲菩薩得無染著。心如虚空風無有障礙大集大虚空藏菩薩所問經卷第三丙午歳高麗國大藏都監奉　　勅雕造
善男子。云何菩薩威儀行成就。離諸闇冥得勝光明。
大集大虚空藏菩薩所問經卷第四開府儀同三司特進試鴻臚卿肅國公食邑三千戸賜紫贈司空謚大鑒正號大廣智大興善寺三藏沙門不空奉　　　　　　　　　詔譯善男子云何菩薩善知軌儀。修行離暗獲得光明。不隨他縁得自然智。速到大乘一切智智。
於諸法中得自然智。速得成就一切智行者。若菩薩發起所作修習正行。諸業盡是如來所許智者所讃。所謂身口意業。以行此業故。悦可諸佛及餘賢聖善知識等。所造諸業無能譏嫌。最勝無上無與等者無能毀損。所作諸業終不悔退。所作諸業不離愚癡。所作諸業皆能觀知。所作諸業終不動轉。所作諸業究竟吉祥。是菩薩知所作業非憍慢。所造慧所作業非愚癡所造。如是所作善業已。一切三昧諸陀羅尼門。悉現在前不從他聞。菩薩若見諸佛。若不見諸佛。終不退轉助菩提道諸善根。若遇適意善知識不適意善知識。不退菩提法。是菩薩過一切障礙地。離一切諸魔結使修三解脱。般若波羅蜜力故。疾得佛道自然道一切智道如來道。是爲菩薩威儀行成就。離諸闇冥得勝光明。於諸法中得自然智。速得成就一切智行。
善男子若菩薩。於彼所行軌儀一切諸行。不退不動獲得光明。名爲正法自智光明。亦名於法無障礙智。能離於暗獲得光明。不隨他縁得自然智。何以故。彼菩薩住自然智光明之時。於他有情及於此法。照了決定。不隨他縁。速疾能證薩婆若智。
爾時世尊欲重宣此義而説偈言已離邊無礙　慧功徳莊嚴彼離諸著相　迴向無上道
爾時世尊説伽陀曰已脱諸見之智者　於生死中具福徳住於瑜伽離諸相　迴向菩提無盡處
捨我慢憍慢　慧者莊嚴智無障礙解脱　具足一切智
應具一切智資糧　無邊智慧虚空性無色無相亦無法　則能滿足一切智
非色非種性　念佛非功徳不憶念法身　是念佛所許
應念佛身勝生子　於彼心意不散動不取色相及種姓　是故名爲念如來
離欲性寂靜　非相非明闇無心無意行　如是名念法
法體遠離於諸欲　湛然寂靜常無相若能遠離於所縁　是故名爲眞念法
聖無爲無愛　無諸煩惱染以解脱得稱　名念僧無礙
無爲無染常解脱　是故名爲念僧伽
已捨一切受　無陰界入行解脱諸動念　名究竟念捨
一切資縁諸事物　悉能捨施無所著無思清淨無分別　是故名爲念於捨
不依無漏戒　不行身口意不生過三有　名念無漏戒
無爲尸羅無諸漏　離身語意不流轉不生三有無所依　是爲正念無漏戒
如天淨無垢　兜率灌頂天憶念自業報　當作天中天
淨居諸天體無垢　及住兜率紹法王應念如是清淨天　不久我常亦如彼
持世尊正法　捨離諸煩惱解脱法非法　是持世尊法
若持諸佛之正法　不應執著煩惱事於法非法皆解脱　如是能持諸佛法
如佛得道相　受持法亦然善思惟眞際　無法可攝持
如佛所得菩提相　受持法者亦復然若知本際無有塵　是則名持諸佛法
如我性淨故　諸法性亦淨知衆生如相　而教化衆生
由我淨故有情淨　法淨智者隨行之智諸有情心性淨　以如是行而成就
不見衆生増　亦復不見減説斷顛倒想　教化無量衆
不作斷滅有情界　亦不見彼有増減爲説斷除顛倒見　化無量衆令清淨
説諸陰界入　不異於佛界知如虚空性　則入於佛界
應説世間諸境界　不異如來之境界佛之境界如虚空　世間之境亦如是
言語諸文字　猶如呼聲響知非内非外　即得陀羅尼
一切語言及文字　悉皆猶如空谷響中間無有所聞者　如是知已獲總持
受持讀誦利　進求説諸法無我無法想　安住陀羅尼
受持修習及讀誦　盡能宣説法理趣無我無人無法相　如是安住陀羅尼
持諸佛所説　善説悦衆心不失諸禪定　是陀羅尼力
能持一切諸佛法　善説聞者皆歡喜正念不離三摩地　由此決定於總持
不持不誦文　不積集諸法常説法無礙　如龍降大雨
於法不動無散心　亦於諸法無疑惑譬如龍王降大雨　彼人説法亦復然
無住無障礙　説無量契經不生衆生想　慧者得是辯
無著無縛無障礙　能説千億倶胝典於諸有情無法想　彼得辯才勝功徳
以佛力説法　莊嚴自威儀悦衆隨所樂　是辯佛所許
承佛威神説妙法　千倶胝劫常無礙令諸有情心歡喜　安住辯才佛功徳
知法實性者　知與虚空等無我人壽命　如是持佛法
若知一切法理趣　體性皆若於虚空無入無命無壽者　彼即名持佛正法
衆生同涅槃　究竟不生滅得是不動忍　是爲不放逸
有情本性皆圓寂　究竟諸法悉無生是忍境界無垢淨　得此名爲不放逸
見諸陰如幻　諸界如法性六入如空聚　得離於陰魔
見於諸蘊皆如幻　則見諸法眞實性知於六處如空邑　是則能超於蘊魔
知使如浮雲　究竟無和合於法無妄想　則離煩惱魔
譬如空中起浮雲　一切諸惑亦如是常於正理勤觀察　彼則能超煩惱魔
知衆生不生　無生則無死諸法無去來　如是過死魔
若知無生常不生　則知寂滅亦無滅法無過去未來世　決定不爲死魔侵
無愛無動者　行道無道想無我人行悲　則能降衆魔
於法無動亦無思　不住菩提無覺想無我無人起悲濟　是降天魔之眷屬
知智識平等　不住爲無爲知衆心如幻　心健無能壞
見於識智二平等　不住無爲及有爲心如幻化知世間　是名勇健難摧伏
此彼無障礙　成就勝法船渡衆無衆想　是謂大船師
於此彼岸無所著　説法修習相應者拔濟有情無人想　是名菩薩之導師
知空無有我　淨生死渇愛將導渡衆生　是謂大導師
觀察三有如曠野　亦如空性不變異無路無人無拔濟　是爲説法大商主
善知進退相　隨法而依止方便示涅槃　佛説善導師
善説有無眞實法　了法本來常清淨悲與寂滅理相應　是名菩薩導師者
知心心相續　二心不共倶是名知心性　佛讃能護衆
前後流轉心相續　如此二心不和合了知流注心體性　是名菩薩之勇健
知諸法性淨　如空水中月知者離煩惱　是謂淨衆生
知諸法性本清淨　猶如虚空如水月不著一切諸煩惱　是淨薩埵常稱讃
知一餘亦然　入諸法如夢虚空不可取　得道無染汚
若知一法同諸法　如幻陽炎無所取虚妄空寂不常恒　彼人不久成眞覺
説此分別諸法門時。七十二那由他衆生。發阿耨多羅三藐三菩提心。三萬二千菩薩得無生法忍。時大寶莊嚴堂。六種震動大光普照。諸天於虚空中作百千種伎樂。雨種種天華。説如是言。此諸衆生爲如來印所印已入如來法中。聞此法門心得信解。受持通利能爲他説如法修行。白佛言。世尊。我等一切向此佛土。深心供養恭敬禮拜。以如來應供正遍知出世故。聞説此方便法門。及見此土菩薩。爾時虚空藏菩薩聞佛解説已。心淨歡喜。心淨歡喜已。以無價寶網供養於佛。寶網中放大光明。照十方諸佛國土。供養已白佛言。世尊。未曾有也。如來無礙智如是甚深難解。如來應供正遍知。如所聞法門。佛以無礙智如實解説。一切大衆皆得歡喜大方等大集經卷第十五
説此決定法門時。七萬二千那庾多天人緊那羅摩睺羅伽等。皆發無上正等覺心。三萬二千菩薩得無生法忍。於此三千大千世界。六種震動大光普照。百千諸天雨種種花奏諸伎樂以鄔馱南而共讃歎。此諸有情。已爲如來法印印之。若有聞此法門。能生勝解受持演説。如法修行一切智者。於此佛刹皆應禮敬以自莊嚴。所以者何。由佛世尊出興於世。演此祕密決定法門。令我等聞。 非餘有情所聞見故爾時大虚空藏菩薩。從佛世尊聞説是已即時獲得六無垢清淨三摩地門。以價直三千世界摩尼寶網。覆於佛上而爲供養。一心合掌作如是言。如來今者以無礙智。觀察一切有情根性前後善巧。宣説無障礙法甚深理趣。由此衆會皆大歡喜讃歎大乘。時十方世界所來集會諸菩薩等。復放光明皆言由於如來説如是法門。令我等聞深生慶幸靡不歡喜


大方等大集經卷第十六北涼天竺三藏曇無讖譯虚空藏菩薩品第八之三爾時衆中有一菩薩。名曰速辯。1 即從座起偏袒右肩。右膝著地合掌向佛白佛言。佛告速辯菩薩。善男子。譬如大富長者多諸民衆。無量庫藏財寶充滿。能行布施心無慳悋。若行施時。貧窮往者隨意所須。開大寶藏悉能給與。彼諸衆生皆得適意。長者施已心喜無悔。善男子。虚空藏菩薩亦復如是。常行功徳成就方便力迴向故。戒身善清淨故。得成就神足力故。純至究竟善清淨故。所願増益成就故。知一切法如幻化故。得如來神足力故。於虚空中隨衆生所須。若法施若財施。盡能施與皆令歡喜。以是故善男子。是賢士以此方便智故名虚空藏。 復次善男子。過去無量阿僧祇劫。復過無量阿僧祇劫。不可思議不可稱不可量不可算數。爾時有佛出世。號普光明王如來･應供･正遍知･明行足･善逝･世間解･無上士･調御丈夫･天人師･佛･世尊。世界名曰大雲清淨。劫名虚空淨。是大雲清淨世界。豐足熾盛安隱快樂多諸天人。地平如掌無諸沙礫荊棘。寶繩界道。雜寶莊嚴7軟如天衣。閻浮檀金華遍布其地。衆寶間錯。世界衆生無上中下。人天同等如兜率天。彼世界無有村營城邑聚落。是諸天人各有寶樓臺觀。人宮在地天處虚空。以此爲異。是普光明王如來壽命十六中劫。純以菩薩爲僧有六十那由他。皆得神通遊戲。於菩薩行悉得自在。 爾時於三千大千世界處中有一四天下。名曰日明。如來於中成阿耨多羅三藐三菩提。於三千大千世界而作佛事。彼日明四天下中。有轉輪聖王名功徳莊嚴。於四天下而得自在七寶成就。是大聖王。於四天下中起七寶臺。東西八由旬南北四由旬。周匝有五百園觀。是功徳莊嚴聖王。有三十三萬六千宮人婇女。端正殊妙如天玉女。有四萬童子端正勇健。各與半那羅延力等。爾時功徳莊嚴王與童子婇女及諸眷屬倶。出詣大樂莊嚴園遊觀。作樂歌舞以自娯樂。爾時衆中有二大夫人。一名徳威。二名徳光。離本坐處詣一樹下。思惟諸行無常。當作是思惟時。各有一子化生抱上。端正殊妙成就第一微妙之色。相好嚴身觀者無厭。身放大光普照園觀。於上空中諸天唱言。此二童子。一名師子。二名師子進。從是以來常名師子師子進。爾時二子適生不久説諸妙偈。讃功徳莊嚴王言 昔造善惡不敗忘　供養諸佛亦不失純至不捨菩提心　堅持所聞不忘智調伏自守不失戒　忍辱軟和善防護能報恩者造善業　能勤精進不失道善能專心定諸根　心能分別思惟慧以智能造不濁業　以此淨法證菩提不爲煩惱所染著　善能分別諸義趣是故能捨受胎形　化生清淨蓮華中我等從上醫王佛　聞此普光明如來智慧無等叵思議　故來至此爲法故願共父王到佛所　禮拜供養大法王諸佛世尊甚難値　亦如優曇波羅華王聞是語甚適意　時會大衆皆歡喜百千萬種導從王　倶共發進向佛所到已瓔珞及雜華　塗香伎樂諸供具供養圍遶七匝已　合掌敬禮在前立爾時師子師子進　頂禮兩足天人尊以口嗚足而讃歎　言辭妙巧順法義世尊是舍依止護　爲世盲冥開大明體衆心行到彼岸　隨所信樂能悦可今此大王恃王位　貪著色聲香味法是故不來至佛所　失供養佛不聞法快哉世尊生大悲　願説無上菩提法令此大王發道心　堅固不退於佛智佛踊八十多羅樹　處在虚空告王言人王汝今至心聽　聞已如法而奉行五欲無常喩如夢　命喩草木如霜露王及國邑如幻化　是故智者不足貪習行欲者無厭足　習欲渇愛更増心習猶未足而命終　唯得聖智者乃足汝當善順觀己身　諸陰如幻不堅固四大其猶如毒蛇　六情無實如空聚妻子珍寶及王位　臨命終時無隨者唯戒及施不放逸　今世後世爲伴侶觀我神足力無畏　以諸相好莊嚴身辭應弟子徒衆等　是故王宜發道心大王即時聞法已　妻子眷屬皆歡喜七十六千億衆倶　皆發無上菩提心皆言我已發道心　誓度一切諸衆生我等渉行爲衆生　成正覺已度脱之 爾時功徳莊嚴王從佛聞説如斯等偈。及見神變已。復増益堅固菩提之心。頂禮佛足而白佛言。唯願世尊。及菩薩弟子大衆。受我八 萬四千歳請願。以衣服飮食臥具醫藥。給侍所須 爾時世尊及諸大衆。爲憐愍王故即便受請。於是功徳莊嚴王。知佛受其請已。歡喜踊躍頂禮佛足。遶已便去。 時王子師子師子進。及二萬王子捨世王位。於佛法中剃除鬚髮出家修道。勤行精進樂求善法。師子及師子進出家未久。得五神通堅固不退。彼佛知此二人得神通已。加其威神。常爲衆生演説妙法。彼二比丘。即於彼三千大千世界。從國至國。從四天下至四天下。施作佛事而爲説法。彼二比丘。以如是因縁。化度無量阿僧祇衆生。令堅固不退於無上大乘。爾時功徳莊嚴王於八萬四千歳中。以諸樂具供養世尊及大衆已。與一切群臣前後侍從。爲聽法故往至佛所。而作是念。我諸子等剃除鬚髮出家修道。 常受供養自不行施。亦未見得過人之法。寧可還家捨財布施修諸功徳。如我所種善根耶。爾時普光明王如來即知功徳莊嚴王心。告師子進菩薩言。善男子。現汝自在功徳神力。大菩薩變現使此大衆普得見聞。迴彼邪心使得正見。爲降伏諸魔外道故。爾時師子進菩薩即時入定已。現如是等相。使三千大千世界六變振動。於上虚空中雨種種妙物。所謂諸華香。末香塗香。繒蓋幢幡。作種種天樂。美饍飮食。瓔珞衣服。種種珍寶。皆從空中繽紛而下。雨如此寶。滿足三千大千世界。衆生得未曾有皆大喜悦。爾時從地神諸天上至阿迦膩吒天皆歡喜踊躍。唱如是言。此大菩薩。可名虚空藏。所以9然者。以從虚空中能雨無量珍寶充足一切。爾時世尊即印可其言名虚空藏。於是功徳莊嚴王見師子進。作如是無量神變。心淨踊悦得未曾有。捨憍慢心合掌向佛作如是言。希有世尊。菩薩功徳智慧乃能如是。自然而雨無量珍寶。充足一切終無窮盡。世尊。在家者施所益無幾。夫出家者。以神通力施無崖際。在家者施不稱彼意。雖施猶悋以爲苦惱。出家者施能12適彼意。亦不悋惜不生苦惱。爾時功徳莊嚴王即捨王位與子吉意。以眞信心剃除鬚髮。於佛法中出家修道。出家已。爲増長善法故常勤精進。出家未久修得四禪四無量心及五神通。時吉意王以法治化國無怨 者。精進不廢供養世尊。佛復告速辯菩薩。善男子。爾時功徳莊嚴王者豈異人乎。莫造斯 觀。即拘留孫如來是。爾時師子菩薩者則我身是。爾時師子進菩薩者。即虚空藏菩薩是。善男子。虚空藏菩薩當乎爾時。初於空中雨無量珍寶。以是因縁常名虚空藏。善男子。爾時王子吉意者。今彌勒菩薩是。爾時二萬王子於彼佛法中出家者。今與虚空藏菩薩來此衆中聽法者是。於彼佛法中先出家者。彼王内外眷屬及王子所化衆生。今現在十方行菩薩道。是故速辯菩薩。應常淨戒 衆増長本願。以淨戒衆増長本願故。隨欲所作皆能成辦。 爾時衆中有諸菩薩。渇仰欲見虚空藏神變之力。虚空藏相貌云何爾時世尊知衆心所念。即告虚空藏菩薩言。善男子。現汝神變虚空藏相。爾時虚空藏菩薩即入稱一切衆生意三昧。入已以此三昧力故。於此三千大千世界。妙寶莊嚴堂上虚空中。雨種種妙物。隨衆生所欲盡給足之。所謂須華雨華。須鬘須香。須末香須塗香。須繒蓋幢幡。須種種音樂。須嚴身之具瓔珞衣 服。須餚饍飮食。須車乘翼從。須金銀琉璃 頗梨車渠馬瑙眞珠珊瑚。雨如是等種種珍寶隨意與之。有須法欲法樂法之者。於虚空中隨所樂聞。出衆法音悦可耳根。所謂契經。音合偈經。受記經。偈經。結可經。因縁經。雙句經。本生經。勝處經。方等經。未曾有經。大教勅法。須如是等經者。盡出應之。須譬喩者。須那羅等變音者。須巧言語音者。須種種雜音者。須甚深音者。須方便淺音者。須如是等音者。盡出應之。須聲聞乘度者。出四諦法音應之。須縁覺乘度1者。出甚深十二因縁法音應之。須大乘度者。出六波羅蜜不退轉法音應之。又於空中出諸妙偈曰 説諸法性　如虚空等　今説其門衆咸諦聽　如空無高　亦無有下以無高下　亦無體性　如空無生亦無有滅　以無生滅　性不敗壞如空無増　亦無有減　以無増減同諸法相　如空無明　亦無有闇以無明闇　心性亦爾　如日照空亦無有喜　不照不憂　智者學爾如雨鉾箭　不傷於空　行者修空亦不可傷　如空水潤　無有喜悦智者稱利　亦無喜悦　如空毀譽無有分別　智者毀譽　亦復如是如動大地　空終不動　智者無依不動法性　如乾大炭　不燒虚空知煩惱者　不爲所燒　如空常住無有敗壞　諸法亦爾　常住法界喩如虚空　受一切色　法界亦爾受一切法　如空非色　相不可見心性如是　同空無相　虚空假名無有形貌　心意識然　亦假名説如空無邊　終不可取　大人智然與虚空等　如鳥行空　無有足跡行菩提然　行不可見　身滅過去如虚空等　現在諸陰　同虚空相四大亦然　同如虚空　如三災後無諸異相　一切衆生　不能滿空凡夫如是　五欲無滿　若有聖智知一切法　彼足無求　離婬貪著如空廣大　無有邊崖　佛法亦爾無有邊際　知諸法性　是佛法者彼不依物　亦不捨物　知物非物住於實際　於物非物　無有二相以聲明空　空性非聲　無有音聲是名爲空　佛雖説空　終已無説空性叵説　是故名空　如幻化夢野馬影響　諸佛説法　皆悉如是爲導衆生　説如是喩　眞淨之義更無譬喩　諸法無相　以相如説相及無相　法性倶無　空相爲相空亦無相　體此相者　是爲菩薩無滯無礙　無戲無動　無始無終是爲菩薩　不離衆生　非衆生數如衆生性　是爲菩薩　喩如幻師殺衆幻人　實無死者　所度亦爾幻與衆生　泥洹佛法　知同一性無性無相　此大士得　無漏空藏充足一切　不可窮盡　昔殖衆徳故獲斯藏　不有貯聚　乃能如是能知諸法　因縁生者　其藏無盡不可思議　救世大仙　説四無盡空及道心　衆生佛行　若財是寶則可貯聚　非寶無寶　是以無盡究竟空法　已盡無盡　無盡不盡是謂無盡　知此門者　近於菩提住此門故　速成菩提 以虚空藏菩薩神力故。於上空中雨如是等妙法及財。令三千大千世界一切衆生。得無量不可思議快樂所願具足。有患苦衆生蒙藥除愈。孤窮衆生得無量珍寶。繋閉衆生得開悟解脱。諸根不具者悉得具足。應被刑戮者。空中雨諸化人而代受之。親愛久別悉得歡會。被憂煎衆生悉得無憂。墮三塗衆生。蒙光觸身除一切苦身心快樂。爾時此三千大千世界中衆生各各飮食遊戲。五欲具足共相娯樂。或有行施作諸功徳。一切衆生成就如是等樂。各作是言。乃有此大士能施世樂。此虚空藏菩薩出世故。能施世間甘露。乃能常勤爲與一切衆生樂無疲惓也。虚空藏菩薩現如是等神變。悦可一切衆生性。示現菩薩神力。以財施法施攝衆生故。令無量阿僧祇衆生發阿耨多羅三藐三菩提心。令無量菩薩得無生法忍。復令無量阿僧祇不可説不可説諸菩薩發勤精進故。得成就諸三昧門陀羅尼門。得遊戲神通門。
爾時會中有菩薩摩訶薩名曰迅辯。白大虚空藏菩薩言。正士汝名虚空庫藏。而汝豈以虚空爲庫藏那。虚空藏菩薩言。善男子我亦是虚空亦是庫藏。迅辯菩薩言。善男子我願見汝虚空庫藏差別之相。虚空藏菩薩言。善男子如汝之心所思惟物。我令空中爲汝雨之。迅辯菩薩言我昔。曾見亦優波羅吉祥如來蓮花莊嚴世界。彼有蓮花名曰一切光明遍照。其量廣於一倶盧舍。有多千葉香潔柔軟。猶若迦止栗那綿。身觸之時受極快樂。其香芬馥遍於無量百千世界。彼中菩薩聞香見花即皆得定。唯願仁者於此衆會而雨是花。時迅辯菩薩。一心淨意。未久之間於是大虚空藏菩薩以大威神加持力故。即於空中雨如是花。時此會衆見是花已。各各獲得愛樂花三摩地。從定出已異口同聲。讃大虚空藏菩薩言。善哉善哉。正士由汝加持智力故。令一切有情悉皆獲得如是之力

爾時衆中復有菩薩名寶莊嚴。白大虚空藏菩薩言。大士唯願爲我及諸有情。於虚空中雨細粖金。所言未訖即有無量粖金。從虚空中如雨而下。寶莊嚴菩薩復言。願於空中雨一切寶。所言未訖即於空中。有無量無數種種名種種色種種摩尼之寶如雨而下。所謂金銀頗胝迦。吠琉璃碼瑙赤珠牟娑羅藏寶。吉祥藏寶髻娑羅無垢光寶。月光寶日光寶照曜寶珠勝光寶。贍部光寶火光寶。硨磲璧玉珊瑚帝青寶。徳藏寶寂靜光寶澄清濁水寶。不壞光明寶建立眼寶。旋轉寶釋迦楞伽寶。勝寶大勝寶。威徳熾盛寶吉祥藏王寶。金剛蘂寶世光寶。光味寶持光半月寶。贍部檀寶贍部洲光寶。千光寶矩火光寶。勝莊嚴寶息熱寶。無熱惱寶除病寶。淨眼寶淨耳鼻舌身意寶。照曜支寶照曜寶。青光寶黄光寶。頗威迦寶白頗胝迦寶網寶。以要言之餘如是類。無量之寶悉皆雨之。如是無邊衆寶名字。若於一劫不可説盡

爾時復有時王菩薩。白大虚空藏菩薩言。大士此娑訶世界。有無量受苦有情。貧匱飢餓無諸飮食。著破弊衣復有裸形。及諸餓鬼露體饑渇被髮覆身。常思所棄涕唾膿血。爲如是類願生憐愍。雨以衣食而充濟之。時虚空藏菩薩。以加持力即於虚空。雨種種飮食異類衣服。百千色相無量無邊不可算數。上妙細軟過於迦止栗那綿。身觸之時受極快樂。於此三千大千世界。一切貧匱孤露有情及諸餓鬼。蒙此飮食勝妙衣服悉皆充足

爾時會中復有菩薩名曰醫王。白大虚空藏菩薩言。大士今此世界。無量有情嬰諸疾病。復無眷屬所能瞻視。以病纒綿受大苦惱。願爲此等諸有情類。雨上藥草令彼患者悉皆除愈。所言未訖。即時虚空雨於無量甘露妙藥。由此藥故一切病者服皆除差。

復有菩薩名摧惡趣。白大虚空藏菩薩言。善男子願以大悲。息三惡趣受諸劇苦一切有情。所言未訖。即於空中出大光明。照捺落迦傍生鬼趣。彼諸有情皆息衆苦得受安樂。又於虚空雨衆花鬘塗香末香。幢幡傘蓋燈濁音樂。奴婢妻妾童子婇女。象馬車乘宅舍。城郭村邑聚落國土。宮殿樓閣花園窓牖床榻。珍寶輩輿四牛十六牛。乃至千牛所駕之車。悉於虚空如雨而下。皆由大虚空藏菩薩加持力故。復告衆言。善男子汝等皆取如是等物隨用捨施。當令滿足檀波羅蜜。復有菩薩名戒莊嚴。白大虚空藏菩薩言。善男子汝已雨於檀波羅蜜。何不復雨戒波羅蜜。所言未訖。即時十方諸佛及諸菩薩。皆共讃歎戒波羅蜜莊嚴功徳。如是讃歎戒功徳聲從空中出。如是讃歎忍辱精進禪定智慧莊嚴功徳。所出之聲亦復如是。又聞諸佛菩薩百千詞句。稱讃諸法無増無減。由此法音警覺三千大千世界。令無量無數有情。修學三乘而得成就

復有菩薩名普遍光明。白大虚空藏菩薩言。汝虚空庫藏。爲唯於此世界中現饒益有情。爲復亦能於餘世界現汝斯事爾時大虚空藏菩薩。告普遍光明菩薩言。善男子汝獲無垢妙淨天眼。當觀十方諸佛世界。爲見何物説是語已。時普遍光明即以天眼。觀見十方無量阿僧祇世界。所雨寶物飮食衣服。一如此界無所減少。又聞空中所説一切微妙法音亦不増減爾時普遍光明菩薩。見是事已深生奇特嘆未曾有。以鄔駄南稱讃大虚空藏菩薩。不可思議難可測量。而能頓於一切世界。現如是等種種寶物。唯願以佛威神之力及於仁者加持之力。令此衆會及餘世界一切有情。普皆得見如是衆寶。普皆得聞虚空法音。爾時大虚空藏菩薩。即如其言更雨如是種種諸寶。皆令此會及他方國土一切有情。悉皆得見各各皆發無上正等菩提之心

爾時王舍大城有五百女人。共詣大虚空藏菩薩所。到已白言。我聞正士能滿一切有情所願。然今我等夫主並死不知所趣唯願大士示我令見爾時大虚空藏菩薩。以威神力故。即爲五百女人。各各現其本夫形状住菩薩前。時虚空藏告諸女言。姊妹當觀此是汝等本夫。以不彼諸女等各見本夫。悲喜交集。時彼丈夫各自隨逐是諸女等還歸本家。七日之中爲女説法令得成就咸發無上菩提之心。住不退轉。時五百女相共來詣大虚空藏菩薩之所。一心同聲以伽陀讃曰

我等今知是法相　猶如幻化虚空性而爲我等示現夫　今我成就最勝業以是諸法皆變化　本空無心無所動由此通達無漏法　永不隨逐諸煩惱是故皆發菩提心　願欲拔濟有情類蒙爲我等授記　當得成佛度有情同名善調之如來　廣於後世修諸行我等獲斯妙法雨　是故稱讃大導師

爾時復有五百丈夫被賊欲害。即聞空中聲曰。汝等當知有菩薩名大虚空藏。能於怖畏諸有情類施於無畏。汝等應當歸依稽首必無所害。時彼諸人以恐怖故。皆共一心異口同聲作如是言。南無大虚空藏菩薩。作是語時虚空藏菩薩。化五百人從虚空下。住彼人前告諸賊言。是等貧匱何用害爲。寧殺我等。今當與汝衣服瓔珞所須之物。令無所乏勿斷彼命。時彼諸賊即殺化人。其五百人咸離怖畏泰然安隱。皆共往詣大虚空藏菩薩之所。恭敬合掌頭面禮足作如是言。我等今者皆從大師得全性命故來頂禮。莫知所報廣大之恩。唯願爲我説微妙法。當共受持成二利行。爾時大虚空藏菩薩告言。善男子汝等今者既無所懼。各各宜發阿耨多羅三藐三菩提心。則得自利利他成就。説是語已彼等一時。皆發阿耨多羅三藐三菩提心。即以上妙衣服價直百千。奉虚空藏菩薩以申供養。如是供養虚空藏菩薩已。即爲供養一切諸佛。爾時世尊悉與彼等授於記。於當來世過無量劫。修菩提分法已。當得成佛。同號無怖畏如來多陀阿伽度阿羅訶三藐三佛陀


爾時生疑菩薩作是念。1 此不可思議未曾有也。虚空藏菩薩但於娑婆世界。示現種種神足也。亦於他方世界現種種神足也。爾時虚空藏菩薩知生疑菩薩心所念。即放身光。以此光明力故普照十方無量無邊諸佛世界。爾時生疑菩薩及餘菩薩。皆見虚空藏以神變力。於十方無量無邊不可思議諸佛世界。應化衆生亦如此娑婆世界等無有異。一切聲聞辟支佛所不能爲。生疑菩薩見如是神變已。疑網即除。合掌禮虚空藏菩薩而作是言。希有大士。 乃能安此無盡之藏在虚空中。普雨充足無量世界而猶不盡。大士有安此藏在於空中其已久如。虚空藏言。善男子。自我發阿耨多羅三藐三菩提心已來。常有此藏在於空中。生疑菩薩又問。大士。發阿耨多羅三藐三菩提心已來幾時。虚空藏答言。世尊當知。汝可問之。生疑菩薩即白佛言。世尊。虚空藏菩薩發阿耨多羅三藐三菩提心已來爲經幾時。唯願説之除我等疑。佛告生疑菩薩言。善男子。此事久遠甚深難知。若當説之令諸天人皆生疑惑不信佛語。以不信故得無量罪。生疑菩薩復白佛言。世尊。唯願説之。若有久殖善根者必當信受。佛告生疑菩薩。善男子。汝已慇懃欲聞。豈得不説。諦聽諦聽善思念之。吾當爲汝分別解説。爲堅固善根久＊殖徳本者生喜悦故。善男子。喩如一恒河沙數等諸恒河沙。以此諸恒河沙一沙爲一佛土。末爾所佛土盡爲微塵聚著一處。有一長壽之人於此塵聚中。百劫乃取一塵盡此塵數。欲知虚空藏菩薩發心已來劫數。復過於此。非算數所知。善男子。當以此比知虚空藏發心久近。善男子。乃往過去過恒河沙數等諸恒河沙。以此諸恒河沙一沙爲一佛土。末爾所佛土盡爲微塵。復過是數百千萬劫。爾時有佛。號曰淨一切願威徳勝王如來應供正遍知明行足善逝世間解無上士調御丈夫天人師佛世尊。彼4世界名曰現無量諸佛刹土。劫名衆寶莊嚴。彼＊世界。何故名曰現無量諸佛刹土。善男子。以彼刹土眞淨故。能 現十方諸佛刹土。喩如無翳淨月現於清水。善男子。以是因縁故。十方無量阿僧祇諸佛刹土。及彼諸佛并師子座。衆生所作皆現彼國。是故彼世界名爲現無量刹土。彼世界與百億三千大千世界等。廣博嚴淨豐樂安隱天人熾盛。地平如掌無有丘陵塠阜穢惡不淨。多諸珍寶。間錯而成端嚴可樂。懸諸繒綵幢幡華蓋莊嚴。燒栴檀沈水衆妙雜香。以雜色劫波育張施其上衆寶妙華以布其地。 在在處處。生寶華樹果樹衣樹瓔珞樹伎樂樹寶器樹香樹燈樹藥樹等。普以莊嚴。以界八道平正分明。眞珠瓔珞寶網莊嚴。觀者無厭彼世界中不假日月光明。以諸燈樹及摩尼樹。而以照明無有晝夜。唯以寶華開合知有時節。彼世中衆生。無盲瞎僂躄痤短跛蹇形體。不具顏貌醜惡汚面睞眼。無有如是等醜惡衆生。一切衆生皆成就三十二相。莊嚴其身。彼世界中乃無三塗八難諸惡名字。亦不聞外道異學音聲。彼世界衆生皆必定 於阿耨多羅三藐三菩提。亦無聲聞辟支佛名。彼佛純説諸菩薩乘。彼世界中無女人及胎産者。一切衆生結加趺坐自然化生。無老病名盡彼壽命。命終之後。生餘清淨佛土。或還生本土。善男子。彼土成就如是無量無邊不可思議功徳。我若一劫若減一劫。説彼功徳終不能盡。善男子。爾時現無量諸佛刹土中有一轉輪聖王。名曰衆天灌頂。典領三千大千世界。於諸佛所久＊殖徳本。利根慧猛威徳成就。灌頂聖王有三萬六千子。皆於蓮華中化生。皆於過去諸佛所久＊殖善根爾時淨一切願威徳勝王如來。與諸天世人大衆恭敬圍繞。遊於衆天灌頂聖王住處。諸菩薩衆無量無數。非算師及算師弟子所能算知。彼佛壽命百千劫。劫數長短如此賢劫。彼世界衆生。經爾所劫謂如一劫。爾時衆天灌頂聖王請淨一切願威徳勝王如來及菩薩僧。四十中劫劫數長短。如此中劫供養適意。餚饍飮食。衣服臥具。房舍臺觀。園林浴池。 如是等種種所須之物。而以供養。爾時衆天灌頂聖王爲供養佛故。莊嚴一小千世界以爲妙堂。純以琉璃寶莊嚴其地。周匝垣墻衆寶合成。以赤栴檀及憂陀羅婆羅栴檀爲柱。以車寶爲櫨欂。間錯此堂。以如是等莊嚴合成甚可愛樂。世尊中食後從三昧起。在此堂中爲諸大衆講説妙法。復莊嚴一堂與一四天下等。欲令如來及菩薩僧於其中食。日日所用食直珍寶如大山。善男子。爾時衆天灌頂轉輪聖王於四十中劫常專一念。未曾放逸不作餘事。常以一切樂具。供養如來及菩薩僧。於爾所時所作功徳。亦不發願有所志求。過四十中劫。於最後日。以無價三衣供奉如來諸菩薩僧。各施一衣。當乎爾日世尊。中後爲諸大衆廣説妙法。於時衆天灌頂聖王侍從圍遶。爲聽法故往詣佛所 爾時世尊知彼聖王功徳淳淑堪任有用。於時世尊及衆天灌頂轉輪聖王等。七日七夜都無食想。處師子座身不傾動説大乘經。名攝菩薩淨行不退轉輪方便。世尊説如是法。爲欲令盡受持不忘失故。灌頂聖王於七日七夜心不分散。從佛聞法歡喜踊躍。其心悦豫從座而起。頂禮佛足右繞七匝。繞七匝已右膝著地。合掌向佛深心淳至。發阿耨多羅三藐三菩提心已。即説偈言 我發無上心　請召諸群生無救者作救　冥世開大明非爲一法行　非爲供一佛非爲一衆生　願度無餘故生老病死苦　衆惱所逼者一切莫憂懼　我誓要當度欲瞋癡慢覆　失道造諸惡正斷邪惡業　導至無畏城墮三塗衆生　難處受衆苦強志莫憂懼　我生施無畏無明癡所翳　不識解脱門我爲然法炬　得明至涅槃爲四流所漂　沈溺不得邊爲造勝法船　令度諸有流處生死飢饉　食先甘業盡我爲作導師　當令至安樂 佛告生疑菩薩言。善男子。爾時灌頂聖王説此偈已。彼佛世界即六5變振動光明遍照。於時聖王發道心已。即得菩薩三昧名曰不退 菩提心。以得此三昧力故。常得見諸佛無礙。乃至夢中一切煩惱不爲作患。自是已後其心不與嫉妬共倶。不與破戒倶。不與瞋恚倶。 不與懈怠倶。不與散亂倶。其心不與愚癡等倶。彼灌頂聖王。盡其形壽常給侍世尊左右。爲聞法故。又常教化三萬六千子令發阿耨 多羅三藐三菩提心。亦復教化餘無量無邊衆生令發阿耨多羅三藐三菩提心。善男子。爾時衆天灌頂轉輪聖王者。豈異人乎。莫造 斯觀。即今虚空藏菩薩是也。爾時彼諸王子及諸大衆。教令發阿耨多羅三藐三菩提心者。我今即見在此會中大力精進大智慧 諸菩薩摩訶薩聽法者是也善男子。虚空藏 菩薩發心已來。經如是無量阿僧祇劫行菩薩道。此虚空藏菩薩從發心已來。未曾失菩 提心未曾胎産。常値諸佛聽法供養衆僧。於諸佛所受持正法。攝法爲首未曾失念。能善分別成就遍行。初發心已得甚深難解菩薩 初地能行諸施。成就大悲得無戲論。無有厭惓發勤精進。學一切諸論知一切世法。成就慚愧得堅固念力。此菩薩住於初地。於無量 阿僧祇不可稱不可量不可思議不可説不可説諸劫。能淨淳至具足行檀波羅蜜。於諸衆生常行大慈。勤修攝法一切波羅蜜及諸助道法。成就欲進不放逸等。皆隨順檀波羅蜜。是菩薩住於初地。常勤給侍供養諸佛。勤求方便教化衆生。淨佛國土住於初地。得入一切地智慧光明而不過初地。然後乃成就無量功徳智慧資糧。得如來力持不退神通已。離諸地障礙。而從初地入菩薩第二地。住無量阿僧祇劫淨於二地。修尸羅波羅蜜乃至十地。爲一一衆生所經劫數亦復如是。於一一地中過無量阿僧祇劫成就菩薩行。 爲諸衆生現作佛事。而不捨菩薩所行。善男子。少有菩薩能行如是甚深不思議殊勝不散亂淳至勤修進行。如此虚空藏菩薩所行成就者。 爾時生疑菩薩問虚空藏菩薩言。希有善男子。乃能如是發弘誓願。於此大乘久住生死無疲惓耶。虚空藏答言。善男子。此大地運載諸山河石壁樹木叢林一切藥草百穀苗稼及諸衆生有疲惓不。答言。不也大士。虚空藏言。善男子。諸菩薩心亦如大地。＊淳至 成就故行菩薩行無有疲惓亦復如是。虚空藏復言。善男子。如此大地住於水上。此水持地無有疲惓。諸菩薩心亦如大水。以大悲力故教化衆生無有疲惓亦復如是。虚空藏復言。善男子。如此大水住於風上。此風持水無有疲惓。諸菩薩心亦如大風。以大方便力故淨佛世界無有疲惓亦復如是。虚空藏復言。善男子。喩如大風住於空上無所依止。此空持風無所障礙無有疲惓。諸菩薩心亦如風空。以般若波羅蜜力故集一切佛法無有懈廢 疲惓亦復如是。所以者何。菩薩知一切法相。所以成就無生質。無作者無受者。因縁合成故而有所作。所作諸法亦無有實。本際空故本際離故實無成就。自性空故無生無滅。知一切諸法性相如。是故不見有法可生疲厭及疲厭者。所以者何。菩薩知一切法無二故。知生死性與涅槃性等。知涅槃性與一切法性等。知一切法性與無性等故。亦不恃不著。知一切諸法過去際未來際無自性。以定力故。誓願力故。不起於定而能現一切所作 爾時生疑菩薩問虚空藏菩薩言。唯願大士説諸菩薩三昧行業。何謂三昧。何謂行三昧業者。虚空藏菩薩答生疑菩薩言。善男子。有八萬四千種諸三昧門。此諸三昧門能總攝一切諸餘三昧。何等是八萬四千三昧門。善男子。菩薩有三昧名曰不忘菩提心。能成就不散亂行。有三昧名曰降伏。能淨淳至。有三昧名曰不顯行。能究竟成就不退所作。有三昧名曰不依。能増進成就畢竟。有三昧名曰無垢。能成就白心。有三昧名曰照耀。能開示善法。有三昧名曰眞淨。能迴一切魔行。有三昧名曰踊出。終不爲外道諸論之所降伏。有三昧名曰捨離。能調伏一切諸煩惱結。有三昧名迴伏。能令一切入眞實道。有三昧名曰轉進。能離聲聞辟支佛地。有三昧名曰樂遊。能不厭生死。有三昧名曰趣向。能從一地至一地故。有三昧名曰怡6懌。能成就悦可大衆故。有三昧名無礙光。能於一切衆生成就等心。有三昧名曰知所作。能順一切所作不逆故。有三昧名曰師子相。能成就大衆無所畏。有三昧名曰心勇。能降伏四魔。有三昧名曰蓮華莊嚴。能成就不染世法。有三昧名曰光莊嚴。能普照諸佛世界。有三昧名曰清涼。能斷離7憎愛故。有三昧名曰幢相。能成就一切佛法光明故。有三昧名曰炬王。能成就大智慧光明。有三昧名曰日光。能成就斷除無明闇冥。有三昧名曰集徳。能成就辭辯無盡。有三昧名曰那羅延。能成就金剛身。有三昧名曰堅固。能成就不掉動 心。有三昧名曰彌樓幢。能成就不見頂相。有三昧名曰堅自在。能成就度本願。有三昧名曰金剛士。能成就不退諸通。有三昧名曰金剛場。能成就昇於道場。有三昧名曰喩如金剛。善能鑑徹一切諸法。有三昧名曰行王。能觀一切衆生心行。有三昧名曰慧王。能成就勝智。知諸根滿足未滿足者。有三昧名曰隨類。能成就隨衆生性而爲説法。有三昧名曰修一切諸身。能成就法身。有三昧名曰不眴。 能得成就無礙見見諸如來。有三昧名曰無諍。能得分別一切因縁。有三昧名曰無垢輪。能得成就轉妙法輪。有三昧名曰電光。能得覺諸法因縁。有三昧名曰善分別。能知諸界盡同一界。有三昧名曰莊嚴王。能得成就相好。有三昧名曰隨解王。能以一音報於一切。有三昧名曰不分別法界。能知一切三昧同一三昧。有三昧名曰堅固。能得不退於諸法性。有三昧名曰不可壞。能知諸法同於法性。有三昧名曰無終。能知本際非際。有三昧名 曰無作。能成就如如無有變易有三昧名曰無動。能知諸法平等如虚空。有三昧名曰淨住。能得成就諸波羅蜜。有三昧名曰善攝。能成就四攝法。有三昧名曰等行。能得成就四梵行。有三昧名曰無礙觀。能得成就諸助道法。有三昧名曰海印。能得總持諸佛所説。有三昧名曰空。能斷一切諸見。有三昧名曰無相。能斷一切諸覺。有三昧名曰無願。能得淨成就一切諸願。有三昧名曰決了。能得成就無生法忍。有三昧名曰不脱。能得成就不失 所聞法。有三昧名曰無翳。能以善説悦可衆生。有三昧名曰得豐。能得成就寶手。有三昧名曰法雲。能雨一切法門。有三昧名曰寶莊嚴。能得成就不斷三寶勝種。有三昧名曰無比。能成就智所作業。有三昧名曰虚空門。能得離一切障礙。有三昧名曰智印。能得遍知一切諸法。有三昧名曰見現在諸佛。能得成就諸如來功徳。有三昧名曰選擇寂靜如意。能得成就離於本際。有三昧名曰分別一 相法門。能得成就於未來世説一相法門。有三昧名曰了知一切法平等性。能得成就解了一切經書。有三昧名曰集諸功徳。能得潤益一切衆生。有三昧名曰遊戲神通。能得成就不思議解脱。有三昧名曰自覺。能入如來祕密之藏。有三昧名曰首楞嚴。能於菩薩地中乃至示大涅槃。有三昧名曰遍至。能得成就在在現生。有三昧名曰灌頂王。能得成就菩薩所行無餘。有三昧名曰無勝。能得成就如來十力。有三昧名曰無盡。能得成就四無 所畏。有三昧名曰無13等。能得成就佛不共法。有三昧名曰願王。能得成就諸所聞法。自利利14彼功不唐捐。有三昧名曰善入無垢印。能現前覺了一切佛法。有三昧名曰善知覺。能得成就薩婆若智無有遺餘。有三昧名曰盡無邊。能得成就一切佛事受行無餘。善男子。此謂八萬四千三昧門。以此等爲首。菩薩坐道場時。便得八萬四千諸三昧門。一一三昧。以無量阿僧祇百千萬億三昧以爲眷屬。善男子。是諸三昧能知八萬四千種衆生諸 所行法。以能顯現八萬四千法聚。善男子。是爲略説諸菩薩行。及諸佛法藏少分。而諸菩薩行無量無邊。諸佛法藏不可思議爾時虚空藏菩薩説是法時。有萬六千菩薩得柔順忍無量三昧而現在前。復有八萬四千衆生發阿耨多羅三藐三菩提心。爾時世尊讃虚空藏菩薩言。善哉善哉。善男子。快説是諸三昧法門。善説如來勝智。如汝自身證行此法不從他得。 爾時生疑菩薩合掌白虚空藏言。希有大士。乃能成就如是不可思議功徳。不從他聞。而能入於如來勝智行處。我亦願樂欲令一切衆生得此不可思議法如來行處。爾時大徳舍利弗問生疑菩薩言。善男子。誰爲汝作此生疑名也。生疑菩薩答舍利弗言。菩提心爲我作此生疑名。所以然者。若不發菩提心。於佛法中終不生疑。其有發阿耨多羅三藐三菩提心者。其人於一切佛法則生疑惑。爲欲現知明了一切佛法故。譬如灌頂刹利王最大太子成就王相。應作國 主次父之後應紹王位。是故其子毎常諮問治國之法。我當云何監領國事。大徳舍利弗。菩薩摩訶薩亦復如是。畢竟發阿耨多羅三藐三菩提心者。次如來後亦應紹繼無上法王尊位。亦常思惟諮問一切智相應之法。我等應當云何持無上法王法也。是故亦於一切佛法毎常生疑。大徳舍利弗。當知以此因縁由菩提心故立此生疑名也。生疑菩薩復語舍利弗言。大徳。我從昔來不憶値諸佛菩薩及善知識。未曾不問諸佛妙法。是故我眞 名生疑也 大方等大集經卷第十六




爾時舍利子白大虚空藏菩薩言。善男子汝得此虚空庫藏已來。經今幾何不枯不竭。周給一切無有窮盡。虚空藏言。大徳於意云何。豈有虚空而竭盡耶。不也大士。虚空藏言。如是大徳舍利子。虚空自性無盡。我今所有善根功徳亦復如是。所以者何我爲菩提。於無量劫積集無量無邊善根。悉皆迴向如彼虚空無有窮竭。是故周給不竭不盡。如汝所言而此空中施設庫藏經幾何者。乃至我發菩提心來。空中庫藏久近如是。時舍利子復言。汝發菩提心復經幾時。答曰如佛世尊知其近遠。舍利子即白佛言。世尊此虚空藏菩薩。發菩提心經幾許時。佛言善男子我若具説。人天聞者皆生疑惑。舍利子言。 善哉世尊。唯願垂慈爲我開示。又此會中有無量衆皆共渇仰。願爲解説令得淨信爾時佛告舍利子。譬如恒河沙數世界所有微塵。一一微塵復爲一劫。如是塵劫爲一洛叉。復有無量那由他洛叉微塵劫。盡是微塵所有劫數。彼虚空藏發於無上正等覺心。經爾所時。舍利子復白佛言世尊。彼虚空藏初發心時。所遇如來名字何等佛。告舍利子。彼時如來出現於世。名一切勝願寶威徳王如來應供正遍知明行足善逝世間解無上士調御丈夫天人師佛世尊。世界名現一切佛刹。劫名寶莊嚴。舍利子彼現一切佛刹世界。所有功徳莊嚴成就。我以劫壽説不能盡。舍利子彼佛世尊所坐道場。周千世界。復有超過數量諸菩薩衆。以爲眷屬。舍利子彼時世界有轉輪王。名一切天灌頂王。於三千大千世界。彼王復有不可思議寶藏有三萬六千子。悉皆化生有大威徳。彼佛世界乃至無有女人之名。舍利子彼佛世尊壽百千劫。其一切天灌頂王。於四十中劫承事彼佛。一日之中用千倶胝上妙資具。積高須彌以爲供養。所積福聚不可思議。其王諸子及諸眷屬。皆發阿耨多羅三藐三菩提心舍利子彼時一切天灌頂王莫作異觀今虚空藏菩薩是See the previous record爾時舍利子白佛言。甚奇世尊。此大虚空藏菩薩。被不可思議甲冑。乃至久遠住於大乘。能證如是威徳法行。佛言舍利子。是大虚空藏菩薩。所供養佛超過無量恒河沙數。於彼佛所淨菩提心。恒河沙數佛所菩提心淨則意樂淨。恒河沙數意樂淨則加行淨。恒河沙數加行淨則増上意樂淨。恒河沙數増上意樂淨則檀波羅蜜多淨。恒河沙數檀波羅蜜多淨則尸羅波羅蜜多淨。恒河沙數尸羅波羅蜜多淨則忍辱波羅蜜多淨。恒河沙數忍辱波羅蜜多淨則精進波羅蜜多淨。恒河沙數精進波羅蜜多淨則禪那波羅蜜多淨。恒河沙數禪那波羅蜜多淨則般若波羅蜜多淨。恒河沙數般若波羅蜜多淨則方便波羅蜜多淨。恒河沙數方便波羅蜜多淨則一切有情無礙心無礙光淨。恒河沙數有情無礙心無礙光淨則大慈淨。乃至大悲大喜大捨大神通智淨則身語心淨。由恒河沙數心清淨則一大人相淨。如是廣説三十二大人相乃至一切大人相善根淨則虚空庫藏淨。舍利子由如是故。此虚空藏菩薩。能於空中示現一切菩薩之行。舍利子譬如虚空無有窮盡。善男子如是菩薩一切願行清淨無盡亦復如是。是故名爲虚空庫藏。説是法時會中有一萬菩薩。獲得無盡財寶干虚空庫藏滿足願忍



爾時會中復有菩薩名曰法王。白大虚空藏菩薩言。我願從空中聞妙法音。虚空藏言善男子汝極生恭敬。心住虚空作大師想。我當令汝聞妙法音。爾時法王菩薩。并諸大衆一心合掌。向空禮敬瞻仰而住。以虚空藏菩薩加持力故。即於空中出伽陀曰

心意與諸法　皆如於虚空我今説少分　汝等次第聽虚空無高故　下亦不可得諸法亦如是　其性無高下虚空無有生　滅亦無所得諸法亦如是　生滅不可得空中無損減　復無増益性諸法如虚空　平等無増減空中無有暗　亦無於所染心性亦如是　無暗亦無染譬如日月光　虚空無愛染心亦同虚空　無愛亦無染譬如於虚空　鉾槊無傷損菩薩觀衆苦　亦無憂懼心如空雨甘露　虚空無愛悦菩薩於名利　不生染愛心毀譽空不動　苦樂心恒靜大地雖搖動　虚空性常住菩薩於世法　遠離分別心如空火不燒　菩薩惑無染虚空離生滅　法界無去來衆色現於空　諸法依心住空無色非色　心性亦復然虚空唯假名　心意識如見如空無邊故　智者徳如斯猶空迹難成　菩提行無相虚空無前際　五蘊性亦然過現四大空　未來亦如是如劫燒空界　難滿諸有情五欲流注心　難滿亦如是佛説大法句　離欲出世間教法廣無涯　如空無所得了知眞實法　不壞不住性知性即無性　正見住實際聲性空無有言説性亦然　法體本無言無聲亦無説諸法如幻炎　夢影響皆空寂靜無比方　引導故爲喩法無相説相　能所相皆無菩薩了眞如　如空無所得無著無所有　無覺無戲論不度有情故　如性爲菩薩有情本涅槃　聞此不驚怖被勇猛甲冑　名住菩提者猶如於幻師　害多幻化衆實無有所害　所度生亦然幻化及有情　諸佛法亦爾若悟同一性　無自性爲性虚空藏菩薩　得虚空庫藏充足諸有情　此藏無窮盡無邊功徳聚　得此清淨藏汝觀諸法性　其性無移動應知一切法　因縁和合生由此無有窮　法藏難思故世尊常演説　四種法無盡有情及虚空　菩提心佛法如諸世間物　可説有窮盡無物無所盡　是故説無盡究竟滅盡法　盡法無所盡無盡無不盡　是故説無盡若人聞此法　名菩薩覺悟則知如是人　速住菩提道

爾時大衆聞是伽陀已。即於會中有八千菩薩得無生法忍。一萬二千天子住虚空中。發於阿耨多羅三藐三菩提心大集大虚空藏菩薩所問經卷第四大集大虚空藏菩薩所問經卷第五開府儀同三司特進試鴻臚卿肅國公食邑三千戸賜紫贈司空謚大鑑 正號大廣智大興善寺三藏沙門不空奉　　　　　　　　　詔譯



爾時衆中。有菩薩名常希奇。從座而起白世尊言。未知此聲從何而出。佛言善男子。汝當問彼大虚空藏菩薩。當爲汝説。爾時常希奇菩薩。即白大虚空藏菩薩言。大士我今不知如此法聲從何而出。唯願仁者爲我説之。虚空藏菩薩言。善男子於意云何。彼谷中響從何而有。常希奇菩薩言。因於他聲之所顯出。虚空藏菩薩言。善男子彼之谷響爲是身耶爲是心耶爲是色耶爲是聲耶。可實有不。不也大士。響無自體因聲顯發豈有實耶。善男子響既不實因聲而有。如是虚空所出法聲亦復如是。See the previous record從不思議智之所顯。由心攝持自空而出故有流轉。非即流轉能顯其聲。善男子。汝觀因縁和合所作甚深之理。依因感果亦無因果性不流轉。而此二法無自性故無作者故。若知因縁不能感果。則了諸法本無和合。所以者何如世尊説。若知雜染是則清淨。不斷雜染亦自清淨。何以故。煩惱自性本清淨故。如此二法名施設句。所謂雜染及以清淨。依勝義際所建立故。勝義際中雜染清淨皆不可得。勝義際者名爲無際。即彼無際名爲實際。是實際即空際。是空際即我際。是我際即一切法際。若知一切法際空際寂靜際極寂靜際所有際門。則於一切諸法。無所取著獲無礙智。爾時舍利子。問常希奇菩薩言。善男子汝以何故名常希奇。答曰大徳舍利子我於一切法。常勤精進生希奇心。樂欲滿足而不能解。又於一切菩薩之行生希奇心。當願入於一切有情心行之智而不能解。願於一切煩惱魔業令不得便而不能解。是故於法常生希奇。由此因縁名常希奇。爾時長老舍利子白佛言。甚奇世尊。而此正士辯才如是明了。一切諸佛之法無所染著。所説之法亦不取著。



爾時會中有菩薩名寶吉祥。白大虚空藏菩薩言。善男子唯願爲我説三摩地。我當如説而修行之。時大虚空藏菩薩告寶吉祥菩薩言。

善男子有三摩地名爲菩薩清淨意樂。能除道障詣菩提故。有三摩地名一切有情無礙光明。謂與有情作照明故。有三摩地名護自他。超越一切他惱害故。有三摩地名爲無垢。能令獲得心清淨故。有三摩地名爲遍照。謂能増長諸善法故。有三摩地名爲端嚴。謂能獲得澄淨性故。有三摩地名爲高廣。謂能獲得無見頂故。有三摩地名爲遠離。謂能調伏諸煩惱故。有三摩地名爲迴旋。能右迴旋入眞道故。有三摩地名爲退轉。能轉外道邪因見故。有三摩地名爲作樂。遊諸法苑受快樂故。有三摩地名到究竟。殖清淨行到後地故。有三摩地名爲威徳。獲心自在無羸劣故。有三摩地名入平等。於諸有情心平等故。有三摩地名知作業。能隨所作知業果故。有三摩地名師子幢。能離怖畏身毛竪故。有三摩地名心勇健。能消一切煩惱魔故。有三摩地名芬陀利。於諸世間獲無染故。有三摩地名跛度摩。謂能獲得心莊嚴故。有三摩地名光莊嚴。能照一切諸佛刹故。有三摩地名善作業。謂能永害憎愛心故。有三摩地名幢莊嚴。謂能照耀諸佛法故。有三摩地名爲有炬。能照一切諸習氣故。有三摩地名爲日燈。能離一切諸黒暗故。有三摩地名爲日旋。能觀一切有情心故。有三摩地名功徳藏。諸功徳法隨順轉故。有三摩地名那羅延。能伏一切他論難故。有三摩地名爲堅固。能獲金剛不壞身故。有三摩地名爲具堅。能超一切世間慧故。有三摩地名曼荼羅。能獲不退諸神通故。有三摩地名金剛場。謂能往詣菩提場故。有三摩地名金剛喩。善能穿鑿諸漏法故。有三摩地名爲具行。能知有情諸心行故。有三摩地名爲治地。能令遠離愛欲過故。有三摩地名爲摧壞。能令摧壞四魔怨故。有三摩地名日觀身。能觀一切色身相故。有三摩地名爲不眴。能令專注一境性故。有三摩地名入虚空。能淨一切精進心故。有三摩地名爲無諍。能超一切所縁境故。有三摩地名無垢輪。能轉清淨妙法輪故。有三摩地名爲電光。能觀察心刹那壞故。有三摩地名善作勝縁。能速圓滿諸善法故。有三摩地名爲能淨。能斷一切不善法故。有三摩地名身莊嚴。能滿大人相隨好故。有三摩地名語莊嚴。梵音説法令衆喜故。有三摩地名心莊嚴。令諸善法不失壞故。有三摩地名爲無畏。能得堅固不退轉故。有三摩地名爲等施。於諸有情無簡別故。有三摩地名戒積集。令一切願悉滿足故。有三摩地名忍甲冑。能於身命無顧惜故。有三摩地名精進堅固。能獲速疾諸神通故。有三摩地名無量藏。能令梵王所攝伏故。有三摩地名無所有。令無色界有堪能故。有三摩地名爲高幢。不爲有情所陵伏故。有三摩地名爲高燈。善能觀察於十方故。有三摩地名爲慧炬。能摧一切障蓋纒故。有三摩地名爲海印。能現種種所作業故。有三摩地名無量旋。能斷一切諸惡見故。有三摩地名爲空性。能離一切諸相見故。有三摩地名爲無相。能斷遍計諸分別故。有三摩地名爲無願。善能清淨諸願相故。有三摩地名爲不動。能害一切動意思故。有三摩地名具足音。能善獲得無礙辯故。有三摩地名爲遍持。能持一切所聞法故。有三摩地名爲淨念。能善受持諸佛法故。有三摩地名爲無盡。悉令有情生歡喜故。有三摩地名爲寶嚴。能令一切得寶手故。有三摩地名爲隨去。能隨有情獲心智故。有三摩地名知所趣。於有情趣令覺悟故。有三摩地名爲意入。能令心意皆清淨故。有三摩地名爲法雲。隨其勝解雨法雨故。有三摩地名爲念佛。能證甘露清淨法故。有三摩地名爲念法。能證離欲諸善法故。有三摩地名爲念僧。令於佛法不退轉故。有三摩地名爲念捨。令於資具悉能捨故。有三摩地名爲念戒。建立諸佛法根本故。有三摩地名爲念天。令於淨法無過失故。有三摩地名入法界。知一切法互相入故。有三摩地名虚空性。令一切法悉無礙故。有三摩地名無生性。能令獲得無生忍故。有三摩地名類不類。於文句差別以善巧智悉能持故。有三摩地名妙説無垢印菩薩。由得此三摩地。一刹那頃。能以慧證大菩提故。

善男子如是八十三摩地門。一一皆有五百三摩地門。以爲眷屬合集算計。成於四萬三摩地門。清淨雜染。足爲八萬三摩地門。彼前後中際及無盡智。各有五百三摩地門。并清淨雜染。合成八萬四千三摩地門。乃至如是爾所三摩地。爲爾所法鄡馱南。復成如來八萬四千差別法蘊。由彼有情八萬四千心行別故。善男子根本鄡馱南。令諸有情入佛智行生警悟故。復次一切佛智。入一切有情心行。所説法藏。無量無邊不可思議。非百千劫之所能説。我今於此三摩地門略説少分。説此法時會中有一萬六千菩薩。於三摩地門證無生法忍。八萬四千人天發阿耨多羅三藐三菩提心。爾時世尊讃大虚空藏菩薩言。善哉善哉善男子。快説如是三摩地功徳法門。顯揚如來微妙勝智。而此法門汝身自證。不由他悟。

爾時寶吉祥菩薩白佛言。世尊以何因縁。虚空藏菩薩於如來所。能從虚空雨於衆寶。佛告寶吉祥菩薩言。善男子我念過去無量不可數劫。爾時有佛出興於世。號無垢炎無量光王如來應供正遍知明行足善逝世間解無上士調御丈夫天人師佛世尊。世界名 彌佉羅。劫名功徳光。善男子其彌佉羅世界。國土安樂人民熾盛。七寶爲地其平如掌。清淨柔軟猶若迦止栗多綿。行隨觸時受勝快樂。閻浮檀金以覆其上。種種諸寶而爲嚴飾。界以八道寶樹行列。如他化天。隨所受用皆適其意。諸人天衆悉共居止宮殿樓閣。心念飮食隨意皆至。善男子彼無垢炎無量光王如來。有六十那由他菩薩摩訶薩衆。當於彼時。有轉輪聖王名曰福報莊嚴。七寶具足。其王國城如贍部洲所居宮殿。東西南北四方皆各四瑜繕那。間錯七寶以爲莊嚴。復有五百園苑嚴飾交映。善男子是福報莊嚴王。有八萬四千婇女端正殊妙。有四萬子皆悉端嚴。力勇無敵。有二寶女一名吉祥威。二名吉祥光。王與婇女及諸王子。前後圍遶。往詣於彼愛莊嚴園。遊觀歌舞而自娯樂。是二寶女各於懷中化生一子。端正無比色相光明。宿植善根成就願力。志求無上正等菩提。一名師子二名師子勇歩。適化生已即共同聲。向於父王説伽陀曰
昔造善惡不敗忘　供養諸佛亦不失純至不捨菩提心　堅持所聞不忘智調伏自守不失戒　忍辱軟和善防護能報恩者造善業　能勤精進不失道善能專心定諸根　心能分別思惟慧以智能造不濁業　以此淨法證菩提不爲煩惱所染著　善能分別諸義趣是故能捨受胎形　化生清淨蓮華中我等從上醫王佛　聞此普光明如來智慧無等叵思議　故來至此爲法故願共父王到佛所　禮拜供養大法王諸佛世尊甚難値　亦如優曇波羅華王聞是語甚適意　時會大衆皆歡喜百千萬種導從王　倶共發進向佛所到已瓔珞及雜華　塗香伎樂諸供具供養圍遶七匝已　合掌敬禮在前立爾時師子師子進　頂禮兩足天人尊以口嗚足而讃歎　言辭妙巧順法義世尊是舍依止護　爲世盲冥開大明體衆心行到彼岸　隨所信樂能悦可今此大王恃王位　貪著色聲香味法是故不來至佛所　失供養佛不聞法快哉世尊生大悲　願説無上菩提法令此大王發道心　堅固不退於佛智佛踊八十多羅樹　處在虚空告王言人王汝今至心聽　聞已如法而奉行五欲無常喩如夢　命喩草木如霜露王及國邑如幻化　是故智者不足貪習行欲者無厭足　習欲渇愛更増心習猶未足而命終　唯得聖智者乃足汝當善順觀己身　諸陰如幻不堅固四大其猶如毒蛇　六情無實如空聚妻子珍寶及王位　臨命終時無隨者唯戒及施不放逸　今世後世爲伴侶觀我神足力無畏　以諸相好莊嚴身辭應弟子徒衆等　是故王宜發道心大王即時聞法已　妻子眷屬皆歡喜七十六千億衆倶　皆發無上菩提心皆言我已發道心　誓度一切諸衆生我等渉行爲衆生　成正覺已度脱之
昔造善惡皆不亡　供養如來亦不失不捨菩提意樂故　堅固多聞亦不忘不失檀那及淨戒　忍辱柔和行成就知恩報恩作善業　精勤不捨菩提願一心禪定得解脱　定與慧倶心不惑能修智業常不動　是故速得證菩提滅諸煩惱而不染　由此不生胞胎藏化生處在蓮花上　如蓮在水而無染東方有佛名醫王　我等自彼來求法親近供養無垢佛　成就三世無礙智父王可共往佛所　奉事禮敬以修治如來出世遇甚難　猶若優曇鉢華現王聞是語極歡喜　悉與妻子并侍從一千倶胝諸眷屬　往詣於彼見如來慇懃致敬彼世尊　妙華塗香以供養頭面禮足而右遶　合掌端身住佛前師子并及彼勇歩　亦復頂禮於佛足禮佛足已伽他讃爲求正法利有情願爲拔濟勝歸依　於世盲瞑作燈燭妙達有情心意樂　隨彼勝解能開悟今我父王恃尊位　爲諸五欲之所纒不往親近於如來　亦失供養及聞法善哉世尊生悲愍　願説最勝菩提道咸令一切聞法已　皆得不退於佛乘時佛踊在虚空中　高於八十多羅樹王今聽我最勝法　聞已如説而修行五欲無常命難保　身如朝露水上泡欲樂如夢如嬉戲　誰有智者生貪著習欲之人無厭足　轉令熾盛増渇愛愚夫隨境無休已　唯聖慧者能知足五蘊如幻而不堅　誑惑世間應善察諸界如彼毒蛇類　六處喩若空村邑無王無國無妻子　助伴但有於無常唯施戒定及精進　今世他世爲伴侶觀我神通威徳力　相好端嚴具辯才 汝樂來世如是業　應發無上菩提意福報大王聞法已　并與七十倶胝衆妻子侍從諸眷屬　皆發無上菩提心咸言已發最勝心　悉願廣度衆生類誓行殊勝菩提行　願得成佛世間尊

善男子時福報莊嚴王。從佛所聞是伽陀已。與其眷屬合掌恭敬。稽首作禮而白佛言。世尊唯願垂慈受我供養。爾時世尊心生憐愍即受其請。時福報莊嚴王即以種種衣服飮食臥具醫藥。皆是殊勝上妙珍異離過之財。於八萬四千歳以爲供養。時師子及師子勇歩。并餘二萬王子。發淨信心捨世榮位。於彼佛法出家爲道。See the previous record時王二子勤行精進。於菩提分法。修習不久獲五神通。以如意通力及知願力。能於一切諸佛世界施作佛事。廣爲有情説於妙法。令無量無數阿僧祇有情。安住阿耨多羅三藐三菩提心。善男子其福報莊嚴王。過八萬四千歳已。爲聞法故。往詣無垢炎無量光王如來所。見二童子出家修道窮自思惟是童子出家有何所獲。不知於我八萬四千歳中。以種種樂具供養功徳。善男子時無垢炎無量光如來知王心念。即告師子勇歩童子言。善男子汝應示現慧神通福神通力神通。暎蔽大衆所有威光并魔宮殿一切光明顯菩提相。令此大衆生希有心。得於正見降伏異論。然大法炬息諸煩惱。遊戲菩薩自在神通。爾時師子勇歩菩薩。即時擧手捫大虚空。三千世界六種震動。復更擧手捫摸虚空。即於空中而有百千倶胝天樂。不鼓自鳴其音和雅。復更擧手捫摸如前。即雨無量昔未聞見極妙天花。柔軟猶如迦止栗那綿。手觸之時受勝快樂。種種寶末香塗香。繒蓋幢幡衣服飮食。一切受用莊嚴資具。積滿三千大千世界。一切衆會得未曾有。See the previous record爾時無垢炎無量光王如來。告福報莊嚴王言。如是雨寶廣大惠施可得知其數量以不。王白佛言。世尊所雨寶施猶如虚空不可知量。佛言大王此師子勇歩菩薩。若以神通智慧之力。是刹那頃雨如是寶。遍於恒河沙數世界。一切有情隨意所取。皆得滿足悉令歡喜。善男子當爾之時。有地居天唱如是言。此菩薩於當來世。必得成就虚空庫藏。能隨有情心之所求。皆從空中雨如是寶。如是四大王衆天三十三天夜摩天。覩史多天樂變化天。他化自在天大梵王天。展轉相告悉皆如是」爾時無垢炎無量光王如來即便印可。如是當成虚空庫藏。作是言已恒沙諸佛。悉共發聲同時印可亦復如是。善男子彼福報莊嚴王。見師子勇歩菩薩神變如是。合掌向佛白言。世尊菩薩神通福徳之力。乃能如是不可思議。即立王子勝慧繼嗣爲王。自捨國位剃除鬒髮。於彼佛法出家爲道。既出家已作是思惟。所捨施者爲欲利益身口意故。夫出家者令身口意悉清淨故。See the previous record所捨施者爲濟闕乏。夫出家者無所闕乏。所捨施者得報危脆。夫出家者獲果堅實。所捨施者有我所攝。夫出家者無所攝受。所捨施者有於身見。夫出家者離一切見。所捨施者猶如嬰孩。歡喜遊戲而無所知。夫出家者寂靜智慧悉皆遍知。作是思惟已閑居寂靜。不生放逸勤加修道。其後未久獲五神通。善男子爾時福報莊嚴王者莫作異觀。即拘留孫如來是也。爾時師子菩薩者即我身是。師子勇歩菩薩者即大虚空藏菩薩是。是虚空藏菩薩。於無量百千倶胝那庾多劫。從虚空庫藏。常能雨寶無有休息。善男子爾時勝慧王子者。今慈氏菩薩是。善男子悦意清淨。宿植善根所聞法教。當知皆是有情依處。説此大虚空藏菩薩昔因縁時。有十二萬人。皆發阿耨多羅三藐三菩提心



爾時大虚空藏菩薩白佛言。世尊云何菩薩出世間道。佛告大虚空藏菩薩言。善男子出世間道者。所謂六波羅蜜。三十七菩提分法。奢摩他毘婆舍那。四攝法。四無量心。四禪四無色定。五神通。善男子此名菩薩出世間道。世間者所謂五蘊。菩薩爲求菩提。以慧方便知色無常。行於布施知色苦知色無我。知色寂靜知色空。知色無相知色無願。知色無行知色不生。知色不起知色縁生。知色遠離知色無執。知色無阿頼耶知色不發起。知色如幻知色如夢。知色如陽焔水月谷響光影。知色如影像如草木瓦礫。而行布施。菩薩如是行施之時。知色眞如。由知色眞如故即知施眞如。知施眞如故即知迴向眞如。知迴向眞如故即得菩提眞如。得菩提眞如故即知有情眞如。知有情眞如故即知我眞如。知我眞如故即知一切法眞如。 知一切法眞如故非眞如不妄眞如。不異眞如隨知如是而行布施。善男子是爲菩薩出世間道。如是知受想行識無常已而行布施。如是知識無我知識寂靜。知識空知識無相。知識無願知識無行。知識無生知識無起。知識縁生知識遠離。知識無執知識。無阿頼耶。知識不發起知識如幻如夢陽焔水月谷響光影影像。知識無形相已而行布施。如是行施之時。知識眞如故即得施眞如。由得施眞如故即得迴向眞如。得迴向眞如故即得菩提眞如。得菩提眞如故即得有情眞如。得有情眞如故則得我眞如。得我眞如故則得一切法眞如。得一切法眞如故。非眞如不妄眞如不異眞如而行於施。善男子是爲菩薩出世間道。復次善男子菩薩。知色無常已而護於戒。乃至知色如草木瓦礫已而護於戒。菩薩如是護戒之時。知色眞如。由知色眞如故則知戒眞如。戒眞如故則得迴向眞如。迴向眞如故則得菩提眞如。菩提眞如故則得有情眞如。有情眞如故則知我眞如。我眞如故則得一切法眞如。一切法眞如故。非眞如不妄眞如不異眞如。則隨護於戒。善男子是名菩薩出世間道。如是知受想行識無常已。而護於戒。如是乃至知識無形相已。而護於戒。如是護戒之時。由知識眞如故則得戒眞如。戒眞如故即得迴向眞如。迴向眞如故則得菩提眞如。菩提眞如故則得有情眞如。有情眞如故則知我眞如。我眞如故則得一切法眞如。一切法眞如故。非眞如不妄眞如不異眞如則隨護戒。善男子是爲菩薩出世間道。復次善男子菩薩。知色無常已而行忍辱精進禪定般若。 乃至知色如草木瓦礫已而行般若。菩薩如是行般若之時。知色眞如。由知色眞如故則得般若眞如。般若眞如故則得迴向眞如。迴向眞如故則得菩提眞如。菩提眞如故則得有情眞如。有情眞如故則知我眞如。我眞如故。則知一切法眞如。一切法眞如故。非眞如不妄眞如不異眞如行於般若。善男子是爲菩薩出世間道。如是知受想行識無常已。而行般若。如是乃至知識無形相已。而行般若。如是行般若時。由知識眞如故則得慧眞如。慧眞如故則得迴向眞如。迴向眞如故則得菩提眞如。菩提眞如故則得有情眞如。有情眞如故則知我眞如。我眞如故知一切法眞如。一切法眞如故。非眞如不妄眞如不異眞如。而行般若。 善男子是爲菩薩出世間道。復次善男子菩薩。知色無常已。於身觀身修身念處。乃至知色如草木瓦礫已。修身念處。菩薩如是修身念處之時。知色眞如知色眞如故。知身眞如。乃至知一切法眞如。一切法眞如故。非眞如不妄眞如不異眞如修身念處。不共身倶行尋伺。善男子是爲菩薩出世間道。如是受想行識。知無常已修身念處。如是乃至知識無形相已修身念處。如是修身念處之時。由知識眞如故則得身念處眞如。身念處眞如故則得迴向眞如。迴向眞如故則得菩提眞如。菩提眞如故則得有情眞如。有情眞如故則知我眞如。我眞如故則知一切法眞如。一切法眞如故。非眞如不妄眞如不異眞如修身念處。乃至修受心法念處。亦復如是。不與法倶行尋伺。善男子是爲菩薩出世間道。如是知色無常已。修四正勤四如意足五根五力七菩提分八聖道分奢摩他四攝四無量四禪四無色五神通。亦如是知色苦色無我色寂靜色空色無相色無願色無行不生不起縁生遠離。乃至知色如草木瓦礫已。引神通智。如是知受想行識無常已引神通智。乃至知識無表相已。引神通智。如是蘊眞如神通眞如故。乃至一切法眞如。一切法眞如故。非眞如不妄眞如不異眞如引神通智。亦復如是。善男子是爲菩薩出世間道。何以故。此道超越世間道故。知色眞如不壞其色。不斷不常從於縁生無生自性。如是知受想行識眞如。不壞其識。不斷不常從於縁生無生自性。超蘊世間并欲色無色。而無染著以不染故。爲於五趣受生有情。説此名爲出世間道。善男子是爲菩薩出世間道。此道清淨。 由佛假説有於世間。是故不壞。何以故無常相不壞世間苦相無我相寂靜相空相無相相無願相無行相。乃至眞如相不壞世間故。善男子是爲菩薩出世間道。此道清淨。菩薩若住此清淨道。即能於彼惡道有情作大光明。由得光明名爲安住出世間道。此道最勝能令住趣菩提場故此道淨勝。能離一切不善心故。此道殊勝。能到於佛智慧頂故。此道無上。能度生死諸瀑流故。此道無比。能超一切偏異道故。此道無等。無有一法能相類故。此道無等等。不離往昔因佛道故。此道安隱。善能摧伏諸魔怨故。此道無礙。如意通智所遊戲故。此道無暗。有慧光明故。此道平正。無諸諂曲故。此道端直。離諸邪曲故。此道平等等有情心故。此道廣大。容諸有情故。此道寛博。互不相逼故。此道能生。無有疲倦故。此道福資糧。檀波羅蜜故。此道無熱惱。戒波羅蜜故。此道無怖畏。忍波羅蜜故。此道不退轉。進波羅蜜故。此道離諸境。禪波羅蜜故。此道遍虚空。慧波羅蜜故。此道隨順智。能令變化故。此道常滿足。集諸善法故。此道隨法輪所聞不忘故。善男子是爲菩薩出世間道。如是殊勝清淨無比。若菩薩欲住此清淨道。當被大甲冑成就大乘。由此往詣菩提場故。

何等名爲被大甲冑。 此諸菩薩。若被未度者令度甲冑。修治大船故。被未解脱者令解脱甲冑。解脱煩惱諸見縛故。被未安者令安甲冑。令捨一切攝受怖故。被未涅槃者令得涅槃甲冑。令顛倒者獲正道故。被解脱一切有情甲冑。令著我有情命者壽者無所得故。被受持正法甲冑。不貪身命故。被淨佛刹土甲冑。修習善根無厭足故。被莊嚴相好甲冑。積集種種福資糧故。被摧諸魔外道所説甲冑。獲神通力故。被令一切有情歡喜甲冑。獲四無礙智故。被求諸佛正法甲冑。得陀羅尼智故。被觀一切有情心甲冑。得神通智故。被知一切有情根前後智甲冑。由方便智慧故。被滿足十力甲冑。積集智慧力故。被無所畏甲冑。於一切處心無退沒故。被滿足十八不共法甲冑。修一切善法斷一切不善法故。被聞一切法不驚不怖不畏甲冑。知一切法如幻夢光影谷響水月故。被大悲甲冑。知諸有情本來涅槃悉成就故。被善巧方便甲冑。聞空無相無願無行一切法不生。而能示現處生死故。被先加持不動甲冑。聞説超過尼夜摩相。一切諸法不生一切行不滅。不取果證故。是爲菩薩大乘甲冑。菩薩被此二十大甲冑已。乘於大乘到於彼岸。

復次乘者。以四攝法爲輪。善能攝取諸有情故。以淨十善爲輻。 善能通達諸正行故。 以淨意樂善根爲軸。善作甚深行根本故。以廣大縁生智爲轂。堪任荷負有情善故。以大慈悲爲輞。攝受法寶眷屬而莊嚴故。以堅固力爲繋縛。最勝功徳無退失故。以先誓願及善巧智爲運動。大悲方便能雙運故。以奢摩他爲轅。引發正慧善能遍知四聖諦故。以無遮施輻爲資糧故。以如意足遊諸佛刹故。以正念繩持菩提心不退失故。復次乘者。廣博容受一切有情。摧伏二乘制諸外道破壞魔衆顯現明智。能到究竟一切菩薩所應學故梵釋諸天皆讃仰故。如師子座安處一切説法者故。See before the previous record亦能顯現微妙色相觀無厭故。金剛鉤鏁堅固意樂。常無壞故。See the previous record以菩提心而爲先導。令身行願功徳滿故。以淨天眼常觀察故。以淨光明照十方故。常雨清淨覺支花故。常奏無礙法音樂故。善説正理相應法故。善化同類諸有情故。一切菩薩爲眷屬故。無量功徳所莊嚴故。流出無上薩婆若故。善男子如是菩薩擐彼二十清淨甲冑。乘此大乘住出世道。以作佛事安立有情。説此大乘甲冑莊嚴時。七萬二千人天。發於無上正等菩提之心。三萬二千菩薩。於出世間道。 皆得清淨獲無生忍大集大虚空藏菩薩所問經卷第五丙午歳高麗國大藏都監奉　　勅雕造



大集大虚空藏菩薩所問經卷第六開府儀同三司特進試鴻臚卿肅國公食邑三千戸賜紫贈司空謚大鑑正號大廣智大興善寺三藏沙門不空奉　　　　　　　　　詔譯爾時寶吉祥菩薩。問大虚空藏菩薩言。仁者汝已淨出世間道耶虚空藏菩薩言。善男子如是已淨。復問言云何已淨。答言我清淨故已淨。復問言云何我清淨。答言世間清淨故我清淨。復問言云何世間清淨。答言善男子色前際清淨無去故。色後際清淨無來故。色中際清淨不住故。如是受想行識。識前際清淨無去故。識後際清淨無來故。識中際清淨不住故。善男子是故名爲世間清淨。復問仁者如是世間清淨。欲何所顯。答言善男子顯一切法悉皆清淨。復問云何顯一切法清淨。答曰以智慧故。知一切法前際後際之分齊故。復問云何一切法前後分齊。答曰不斷不常故。復問於彼不斷不常是何言説。答曰不斷不常是不生不滅言説。復問於彼不生不滅是何言説。答曰不生不滅是無言説。復問云何法無言説。答曰是法無數故。復言仁者法若無數云何隨於名數。答曰善男子譬如虚空不隨名數。但以名數假名虚空。如是名數即非名數。復問云何數非數門答曰數門者説有爲法。非數門者説無爲法。又數非數法皆是無爲。是故佛説應以智慧遠離一切稱量數法。於有爲數以識稱量如理觀察。爾時不見是法應斷是不應斷。是法應證是不應證。是法應修是不應修。不見諸法亦不作限量。若無見無量。是時即獲無所執著得無怖望。若無怖望則無所縁。得無所縁則得無我。若得無我則無所執。云何無所執。不執色是常無常。不執受想行識是常無常。不執色是苦是樂。不執受想行識是苦是樂。不執色是我無我。乃至不執識是我無我。不執色是淨非淨。乃至不執識是淨非淨。不執色是空非空。乃至不執識是空非空。即獲無所執著三摩地。得是三摩地已。常起大悲度諸有情。不見流轉生死煩惱。所以者何生死涅槃性無別故。於諸有情現見涅槃。亦知自身本來涅槃。是名菩薩般涅槃行。善男子云何菩薩般涅槃行。般涅槃者名無有觀行。迴向薩婆若。於薩婆若不作色求。不作受想行識求。以無求心住清淨戒滿足本願。於一切法不見増減。獲於平等住於法界。由住法界行菩薩行。亦無行法而爲所行。善男子是爲菩薩般涅槃行。復問云何無行有行觀察涅槃。善男子菩薩作意觀察涅槃。名爲有行證於無行。以無行故名爲涅槃。復次菩薩於言説詮表不生分別。名爲涅槃。又涅槃者名爲彼岸。而彼岸者無有諸相。於彼諸相心不取著。名爲涅槃。又彼岸者名無分別。於彼不起分別心故名爲涅槃。又彼岸者無阿頼耶。於彼不起阿頼耶心故名爲涅槃。善男子。如是行已名爲菩薩般涅槃行。時世尊讃虚空藏菩薩言。善哉善哉正士。快説此法契於菩薩般涅槃行。説此法時。會中有五百菩薩。得無生法忍爾時大虚空藏菩薩摩訶薩白佛言。世尊由於如來智慧光明照曜我等故得斯辯。非我能也。譬如日光照閻浮提所有色像。如是世尊大調御士慧光明力。能令我等曉了諸法。亦復如是爾時寶吉祥菩薩。謂虚空藏菩薩言。善男子汝今云何隱其自智。皆言盡是如來加持。虚空藏言。一切菩薩所獲辯才。皆是如來之所加持。非唯於我。善男子若無如來所説諸法菩薩從何而有辯才寶吉祥言若因如來生菩薩辯。當知佛辯可移轉耶。虚空藏言。如來辯才無有移轉。但爲其因。以因如來所説之法。生菩薩辯。譬如無明不轉至行。但爲行因生起行故。如是佛辯無所移轉。但爲作因生菩薩辯。又如象馬人聲不轉至谷。因彼等聲生於谷響故。彼聲等但與谷響而作其因。佛辯亦爾無有移轉。但與菩薩辯才作因。寶吉祥言。如來常説甚深縁生。又説諸法而無所生。善男子豈無縁生一切法耶。虚空藏言。若縁有作者。是法有生。因縁之法無有作者。是故諸法説無有生。寶吉祥言。如來今者出現於世。豈非生耶。虚空藏言。若眞如有生。可説如來有其生也。若許眞如無有生者。不應徴責如來出世以爲有生。是故無生説爲如來。如來者於一切法隨所覺悟。名爲如來。汝善男子復云何言如來生耶。此應置答。復問云何置答。對曰如法性住。是名爲置。復問法性云何住。虚空藏言。住不生不滅不住非不住。是名法性住。如法性住無所住。一切諸法亦復如是住無所住。如來亦爾。住無所住。不生不滅非住非不住。如是非住非不住。名如來住處。善男子言如來生者。是著一邊。言不生者亦著一邊。離此二邊。名爲中道。 善男子觀如來者應如是觀。若異觀者非正觀也。寶吉祥言。如來生義。如是甚深。住無所住不生不滅。虚空藏言。善男子若解此佛生之義者。不生増上。復問善男子云何名増上。虚空藏言。増上者名増益句。謂於無中妄生増益。法無増益。若能於法不生増益。名平等句無等句。無句無句句。無文字句無了別句。於彼無心意識所行無所行句。其無所行句。譬如空中實無鳥跡。假以音説説鳥跡聲。如是如來實無有生。假以言説説佛出世。其智慧者。方能曉了不生句義。所以者何此不生句義。即是一切諸法自性。所謂無生。而此無生亦無自性。無自性者無有所住。無所住際是一切法際。住一切法際名爲實際。亦名邊際際遍一切處故。由是證得一切法實際。猶如虚空平等無有限齊。彼法實際亦無限齊。若限齊際者。不名一切法實際。如是平等一切法實際則我際。知我際則知一切有情際。若知一切有情際則知一切法實際。是實際是我際。是一切有情際。是一切法際。是名盡際。夫盡際者涅槃之謂也。證此理者名得涅槃。又一切法者無有相待。離相對治。譬如虚空無能對治。如是諸法亦無對治。若言有涅槃可入可求。是生滅見。此法應生此法應滅。彼人則爲行於生滅。不知涅槃平等一性。以不知故則著諸法妄生諍論。如世尊言若知我教授。應知則爲滿足沙門最勝功徳。

No Tibetan

爾時具壽阿難陀白佛言。甚奇世尊。大虚空藏菩薩無礙辯才。乃能如是由自身證。能作斯説。時大虚空藏菩薩語阿難陀言。大徳不應説言我自身證。所以者何我身即虚空。以身虚空故。知一切法悉爲虚空。云何大徳言我身證。阿難陀言。身若空者。汝以何身而作佛事。虚空藏言。以法身故法身者無有遷變。蘊處界等不生不滅。非顛倒身得隨意現。意所成身而作佛事。阿難陀言。大士汝證法身耶。虚空藏言。大徳如我所解離法無身。我身即法法即我身。若法若身無有二相故言身證。阿難陀言。大士若身證者汝得阿羅漢耶。答言無所得故而得。所以者何。阿羅漢者。善能通達無諍法故。不染不恚亦不癡故。復言大士若如是者。汝應究竟般涅槃耶。虚空藏言。大徳阿羅漢者不般涅槃。何以故知一切法究竟涅槃斷涅槃想。但諸異生作是分別言我涅槃。乃至分別計有種種涅槃差別。阿難陀言。大士如汝所説。菩薩非阿羅漢。非異生非學非無學。非辟支佛非菩薩非如來。虚空藏言。善哉善哉具壽阿難陀。以非阿羅漢非異生非學非無學非辟支佛非菩薩非如來故。菩薩於一切處皆能示現。亦不住於一切位地。説是法時。會中有五百阿羅漢。各各脱身所著上服。而以供養虚空藏菩薩。作如是言。願一切有情獲得辯才如虚空藏。爾時大虚空藏菩薩。以加持力故。令其所奉上妙法衣。盡入虚空隱而不現。彼等羅漢苾芻。問虚空藏菩薩言。大士如是等衣。爲何所在。虚空藏言並入於我虚空庫藏爾時世尊熙怡微笑。阿難陀白佛言。世尊何因縁故而現微笑。如來微笑非無因縁。唯願演説。佛告阿難陀言。彼諸苾芻所奉衣服。以虚空藏菩薩威神力故。令衣盡入虚空。庫藏往彼袈裟幢世界山王如來所。而作佛事。虚空藏菩薩所説法音。於彼世界皆從袈裟之所流出。無量菩薩聞此法已。皆得無生法忍。阿難陀當知菩薩神通智勝。以如是等種種言音。成就有情以是因縁故我笑耳。説是法時忽於空中。雨無量日月光花。皆如火色昔所未見。花中出聲而作是言。若人聞此大虚空藏菩薩所説不退法印得生信解。必定當趣菩提道場爾時訶難陀白佛言。世尊如是之花從何所來。佛告阿難陀。有一梵王名光莊嚴。爲百千世界主。是彼梵天爲供養虚空藏菩薩故雨如是花。阿難陀言。世尊我等咸願見彼梵王。佛言且待須臾汝當自見



爾時光莊嚴梵王。與諸梵衆六十萬八千人。前後圍遶。從彼天沒至於佛前。頭面禮足右遶三匝。退坐一面合掌向佛。白言甚奇世尊。此虚空藏菩薩不可思議。具足淨戒。威徳三摩地威徳。神通威徳智慧威徳。滿願威徳善巧方便威徳。増上意樂威徳法身自在威徳。身莊嚴威徳口意莊嚴威徳。於一切法自在威徳。世尊是虚空藏菩薩。都不從於身口意業。勤發示現一切化事。但由往昔修習之力。積集善根滿足諸佛甚深之行。由此能作大師子吼。佛言如是如是。梵王如汝所説。菩薩皆由昔善根力積集福智資糧。而於無上正等菩提。誓不退轉。能現如是神通化事爾時光莊嚴梵王白佛言。世尊云何爲菩薩善根。云何爲福云何爲智。佛告梵王言。善根者謂諸有情。最初發於阿耨多羅三藐三菩提心。福者謂發心已起。於一切聲聞縁覺。爲諸有情修行布施持戒。及修所成一切福業。智者謂以所集善根迴向薩婆若故。復次善根者謂淨意樂無矯誑故。福者加行積集一切福故。智者増上意樂悉殊勝故。復次善根者於諸善法願堅固故。福者集善資糧無厭足故。智者所有善根觀如幻故。復次善根者謂獲善友。福者不捨善友。智者數問善友。復次善根者樂求佛法。福者所聞不忘。智者悦於法樂。復次善根者常求佛法。福者説法無所悕望。智者於法無悋。復次善根者常樂聽法。福者如理觀察。智者如法修行。復次善根者常樂見佛。福者常供養佛。智者隨順佛教。復次善根者謂獲出家。福者修聖種行。智者樂住蘭若。復次善根者善能修習少欲知足。福者於諸衣食任運不貪。智者於所受用任運無染。復次善根者修念處觀。福者滿四正斷。智者獲如意足。復次善根者謂入信根。福者修於進念。智者觀三摩地慧。復次善根者住於五力。福者隨順覺支。智者入聖道智。復次善根者心住妙理。福者求奢摩他資糧。智者得毘鉢舍那善巧。復次善根者謂施所成福業事。福者謂戒所成福業事。智者謂修所成福業事。復次善根者謂増上戒學。福者増上心學。智者増上慧學。復次善根者説悔諸罪。福者隨喜衆善。智者勸請諸佛。復次善根者捨諸所有。福者不悕望報。智者迴向菩提。復次善根者於戒要期。福者持戒不缺。智者持戒迴向。復次善根者於諸有情不懷損害。福者所聞惡語而能忍受。智者能捨身命成就有情。復次善根者勤求善法不 生厭倦。福者以所有善根迴施有情。智者積集善根迴向菩提。復次善根者謂能修習諸禪支等。福者謂獲禪定一切善根。智者從諸禪定現生欲界。復次善根者慧力多聞。福者所聞觀察。智者慧得圓滿。復次善根者等視有情。福者證得慈定。智者慈心平等猶如虚空。復次善根者謂修習三地資糧。福者積集四地資糧。智者圓滿八九十地資糧。復次善根者謂初發心菩薩。福者住行菩薩。智者不退菩薩。復次善根者謂平等行。福者相好莊嚴。智者無見頂相。復次善根者莊嚴佛上。福者心念惠施。智者利諸有情。復次善根者聞説魔業。福者覺察魔業。智者能超魔業。復次善根者謂具大悲。福者善巧方便。智者謂修般若。復次善根者莊嚴菩提道場。福者善能摧壞諸魔。智者謂一刹那心相應慧成於正覺。梵王如是名爲善根福智爾時光莊嚴梵王白佛言。甚奇世尊。能以三句義説一切法。時大虚空藏菩薩摩訶薩。告光莊嚴梵天言。梵天有一句能攝一切法。云何爲一謂性空句。所以者何由一切法同空性故。是謂一句。復有一句攝一切法。謂無相句無願句。皆攝一切法。如是廣説。乃至無行句離欲句。寂靜句無阿頼耶句。法界句眞如句。實際句不生句不起句涅槃句。各攝一切法亦如是。復次梵王欲者是離欲句。以離欲性即是欲故。一切佛法亦同是性。嗔者是離嗔句。以離嗔性即是嗔故。一切佛法亦同是性。癡者是離癡句。以離癡性即是癡故。 一切佛法亦同是性。乃至身見者是無身見句。以無身見性即是身見故。一切佛法亦同是性。色者是無色句。以無色性即是色故。一切佛法亦同是性。如是受想行識。識者是無識句。以無了別性即是識故。一切佛法亦同是性。如是廣説處界十二縁生。無明者即是明句。以明性即是無明故。一切佛法亦同是性。乃至生者是不生句。以不生性即是生故。一切佛法亦同是性。一切法句者是無法句。以無法性即是諸佛法故。一切佛法亦同是性。梵王是爲一句攝一切法。若菩薩入此法門者。則於一句入一切佛法。梵王譬如大海呑納衆流。是一一句攝一切法亦復如是。譬如虚空能包萬像。此一一句攝一切法亦復如是。是故此句無盡展轉無量。譬如算師數以算籌布在局上。然局中無籌籌中無局而能展轉成無量數。如是一句成無量句亦復如是。 梵王如是等百千劫。所説校量佛法。若身若心皆無所得。亦不可以數知。何以故一切法者是佛法故。是佛法者即非法故。所以者何以想分別以想遍知。假名説故。於中無相亦非無相無法非無法究竟無相。此相清淨自相遠離。猶如虚空同一自性。佛法亦爾性相皆空。虚空藏菩薩説是法時。於彼梵衆二萬二千梵天。皆發阿耨多羅三藐三菩提心。復次五千梵王。以宿植善根獲無生法忍大集大虚空藏菩薩所問經卷第六丙午歳高麗國大藏都監奉　　勅雕造



大集大虚空藏菩薩所問經卷第七開府儀同三司特進試鴻臚卿肅國公食邑三千戸賜紫贈司空謚大鑑正號大廣智大興善寺　三藏沙門不空奉　　　　　　　　　詔譯爾時寶手菩薩摩訶薩。問大虚空藏菩薩言。善男子菩提心者。以何法攝持得不退轉。虚空藏菩薩言。善男子菩提心者。以二法攝持住不退轉。云何爲二。所謂意樂及増上意樂。復問言善男子。此意樂及増上意樂以何所攝。答言善男子以四法攝。云何爲四。所謂意樂以無諂及無誑所攝。増上意樂以不雜心及勝進修行所攝。是爲四法攝於二法。復問言而此四法於幾法攝。答言以八法攝。云何爲八。所謂無諂以正直及正住所攝。無誑以無虚假及清淨意樂所攝。不雜心以不退沒心及不退精進所攝。勝進修行以福徳資糧及智慧資糧所攝。是爲八法攝於四法。復問善男子。又此八法以幾法攝。答言以十六法攝。云何爲十六。所謂正直以寂靜及柔和所攝。正住以無我及無矯所攝。無虚假以大慈及大悲所攝。清淨意樂以身清淨及心清淨所攝。不退沒心以堅固及力所攝。不退精進以如説所作及正修行所攝。福徳資糧以加行及増上加行所攝。智慧資糧以多聞及思所聞所攝。是爲八法以十六法攝。復問言此十六法以幾法攝。答言善男子此十六法。以三十二法攝。云何爲三十二。所謂寂靜以慚及愧所攝。柔和以善語及安樂住所攝。無我以謙下及不動所攝。無矯以無垢及無傷語所攝。大慈以於一切有情平等心及無礙心所攝。大悲以無疲倦及供給有情一切作使所攝。身清淨以不害及自財知足所攝。心清淨以調柔寂靜性所攝堅固以不缺要期及決定拔濟所攝。力以善住慧及不動慧所攝。如説所作以如説性及能作所攝。正修行以正加 行及正精進所攝。加行以超勝及不退轉所攝。増勝加行以從他聞及如理作意所攝。多聞以親近善友及隨順善友所攝。思所聞以正行勇猛及靜慮觀察所攝。善男子是爲以三十二法攝十六法。復問言善男子此三十二法。以幾法攝。答言此三十二法。以六十四法所攝。云何爲六十四。所謂慚以内觀察及攝諸根所攝。愧護外境及敬有徳所攝。善語以求法及愛樂法所攝。安樂住以身靜及心靜所攝。謙下以不貢高及如法語所攝。不動以身不曲及心不曲所攝。無垢以除三垢及修三脱門所攝。無傷語以無麁獷及無離間語所攝。無礙心以自護及護他所攝。於一切有情平等心以無簡別及一味性所攝。不疲倦以如夢自性及如幻自性所攝。供給有情一切作事以神通及方便所攝。不害以羞恥及信業報所攝。於自財知足以少欲及知足所攝。調柔以不躁動及不欺誑所攝。寂靜性以捨吾我及無我所所攝。不缺要期以觀菩提心及順菩提場所攝。決定拔濟以覺悟魔業及諸佛加持所攝。善住慧以不輕躁及不掉動所攝。不動慧以心如山及不移轉所攝。如説性以善作業及不追悔所攝。能作以實性及眞性所攝。正加行以順縁生及離斷常所攝。正精進以加行及如理所攝。不退轉以正斷及不懈慢所攝。超勝以勇猛及精進所攝。從他聞以善友及求法所攝。如理作意以奢摩他資糧及毘鉢舍那資糧所攝。親近善友以承順及恭敬所攝隨順善友以身輕利及心輕利所攝。正行勇猛以涅槃及離欲所攝。靜慮觀察以因不壞及果不壞所攝。善男子是爲三十二法以六十四法所攝。復問言善男子此六十四法以幾法攝。答言善男子。此六十四法以一百二十八法所攝。所謂内觀察。以觀空及觀性所攝。攝諸根以正念及正知所攝。護外境以防諸根及不馳散所攝。敬有徳以觀自過智者及不求他過智者所攝。求法以自要期勇猛不退及於他作惡不念所攝。愛樂法以求法及順法所攝。身靜以離昏沈及離癡性所攝。心靜以遍知及斷除煩惱所攝。不貢高以不憍慢及斷暴惡所攝。如法語以斷不善法及滿一切善法所攝。身不曲以不麁語及不惡語所攝。心不曲以正念及正三摩地所攝。除三垢以不淨觀及慈悲觀所攝。修三解脱門以無數取趣及勝義所攝。不麁獷以利益語及安樂語所攝。無離間語以不壞語及和合語所攝。自護以不作一切罪及積一切福所攝。護他以忍辱及柔和所攝。無簡別以等虚空心及如風心所攝。一味性以眞如及法界性所攝。如夢自性以見聞覺知法及所經不受用法所攝。如幻自性以誑惑及遍計分別所攝。神通以成辨利益及順智慧所攝。方便以慧光明及觀有情所攝。羞恥以悔已不生及無覆藏自過所攝。信業報以現證諸法不生放逸及畏後世苦所攝。少欲以清淨受用及離無厭足心所攝。知足以易滿及易養所攝。不躁動以究竟盡及無諍所攝。不欺誑以實語及法柔和所攝。捨吾我以不計因及摧惡見所攝。無我所以無我慢及無貪所攝。觀菩提心以不希望劣乘及悲愍有情所攝。順菩提場以摧伏諸魔及現證佛法所攝。覺悟魔業以善友教授及修習般若波羅蜜多所攝。諸佛加持以如説所作及不捨一切有情所攝。不輕躁以心如地及斷愛憎所攝。不掉動以離惡作及觀無常所攝。心如山以不高及不下所攝。不移轉以不退壞願行及勝進願行所攝。善作業以智所作 及不追念魔事所攝。不悔以戒清淨及三摩地清淨所攝。實性以世俗諦及勝義諦所攝。眞性以眞如及眞實所攝。順縁生以因及縁所攝。離斷常以無生及無滅所攝。所加行以信業果及拔除業所攝。如理以遠離道及不生道所攝。正斷以斷不善及不斷善所攝。不懈慢以心力及身力所攝。勇猛以審諦及不失修行所攝。精進以不雜心及不退轉所攝。善友以恭敬及供養所攝。求法以求正智及求解脱所攝。奢摩他資糧以身遠離及心遠離所攝。毘鉢舍那資糧以聞法不厭及如理作意所攝。承順以禮拜及合掌所攝。恭敬以實語及不欺誑所攝。身輕利以於食知量及初中後夜警策睡眠相應所攝。心輕利以無欲及正思惟所攝。涅槃以離無常及苦所攝。離欲以無我及無攝受所攝。因不壞以寂滅因及勝解所攝。果不壞以如瑜伽不欺誑及如勝解果讃歎所攝。善男子是爲六十四法以一百二十八法所攝。善男子如是我已略説一切法所攝。若倍倍説諸法増數。以我無斷辦才。或於一劫或餘一劫不可窮盡爾時寶手菩薩聞大虚空藏菩薩説是諸法所攝之時。得未曾有踴躍無量。即以右掌覆此三千大千世界。於刹那頃。盡十方界所有花鬘塗香末香。幢幡衣服衆妙音樂。皆從寶手右掌之中如雨而下。遍滿三千大千世界。花至于膝。幢幡衣服周遍虚空嚴飾交映。百千音樂不鼓自鳴。於其聲中出伽陀曰

持徳顯徳百福滿　摧魔念慧具修行善説法要大沙門　能摧十方有漏行殊勝修持吉祥滿　降伏怖畏離塵惛能度人天置涅槃　十力盡漏心無相以微妙音演説法　不失不謬三垢除人天無比三界尊　隨順世間能與樂念慧修持悉圓滿　十力最勝壞魔軍由是能開甘露門　無有塵累善調御遊行不動出於衆　十方調伏利人天妙慧如空無所依　法界不動安如地聲光能壞諸塵暗　是故妙讃離垢尊慧光照曜滿吉祥　光顯牟尼蔽魔衆隨化人天在三有　示定示亂離攀縁世間無礙悉如空　故佛調伏人天者三千大海量可悉　十方虚空猶可歩一切有情心可知　如來功徳難思測


大方等大集經卷第十八北涼天竺三藏曇無讖譯虚空藏菩薩品第八之五説此偈已。時魔波旬嚴四種兵來詣佛所。到已化作長者形。前禮佛足。在一面立而白佛言。希有世尊。此諸大士。乃能成就如是不可思議種種神變。又能示現不可思議莊嚴之事。世尊。於未來世有幾所衆生。聞此不可思議神變而得開悟。決定不疑者也。佛告魔波旬言。於未來世中。少有衆生若一若二。聞此不可思議神變經典。得信解者少耳。波旬。喩如一毛析爲百分以一分毛於大海中取一渧水。於汝意云何。取者多耶。在者多耶。波旬言。世尊。取者甚少。在者甚多。佛復告波旬言。如海中所取水甚少。衆生聞是不可思議神變經典。能信解者少亦如是。如大海中水在者甚多。不信解不可思議神變經典者。多亦如是。佛復告波旬。若有一人於恒河沙等劫。日日以滿三千大千世界。滿中珍寶持用布施。不如善男子善女人聞是不可思議神變經典能信解者其福甚多。所以者何。波旬若有信解是經典者。則知其人親從釋迦牟尼如來。聞是經典信解無疑。何以故。波旬。若未種善根衆生。聞此世所難信經典。能信解者無有是處。 波旬。我般涅槃後法欲滅時。多有憍慢衆生。彼諸衆生著我所説文字。不知方便故。各各生於諍競。捨思惟法捨已正行爲利養名譽衣服飮食。自纒縛故。樂論世俗種種諸事及世典文辭。而不論第一實義不樂翫習佛無上道反向他人譏論如是等眞實深妙經典。則爲誹謗諸佛。積集無量大苦惱聚。魔神諸天佐助彼人。爲利養恭敬及名聞故。重増放逸慠慢。彼諸人等以慠慢故。若見有持戒賢行比丘受持讀誦此經典者。而輕慢憎嫉横生謗毀。彼諸愚人則爲現世破犯禁戒。其中或有畏不活者。或慚耻於人者。假被袈裟。或有捨戒還附俗者。如是等人身壞命終。墮阿鼻地獄受諸苦報。佛復告波旬。於未來世中若有求菩薩乘衆生。著諸因縁善根微淺。新發道意但著文字不能了義。於如是等甚深經典。受持讀誦爲人説時。則爲他人所見輕賤陵蔑。以爲他人所輕賤陵蔑故。便捨如是等甚深經典。讀誦聲聞辟支佛相應經典。爲利養名譽種種所須之所纒縛故。反誹謗毀呰如是眞實甚深經典。又復輕賤受持讀誦此經典者。乃至不欲以眼觀之。常樂卑行退失菩薩大乘之法。所謂退失淳至心及深心。魔神諸天得如是等人便故。勤作方便壞亂其心。乃至使令不聞如是等經。設當聞者。生大誹謗無有信心。此人亦復積集無量罪聚。成就破法重業。永離三寶不得見佛聞法及供養僧。所以者何。波旬。以於如來所説法律中生疑猶豫故爾時魔波旬。自見有過憂愁惶恐。前禮佛足在一面立。爾時世尊告衆菩薩言。諸賢士。汝等各説過魔界行法。爲生憐愍魔波旬故爾時衆中有一菩薩名金山王。在衆中坐即白佛言。世尊。若有防護内界者。則爲未過魔界。若復有菩薩見一切諸界同佛界者。知此佛界即是非界。是爲菩薩能過魔界爾時寶徳菩薩白佛言。世尊。有依倚樔窟者。是爲魔界。若有菩薩不倚樔窟。知一切法無得相者。則能爲諸衆生。説斷倚樔窟法。是爲菩薩能過魔界爾時寶手菩薩白佛言。世尊。若有取我我所者。是爲魔界。若有菩薩不取我我所者則無諍競。以無諍競故則無心行。況當有魔界耶。是爲菩薩能過諸魔界爾時無諍勇菩薩白佛言。世尊。若有觸有離則有諍訟。有諍訟者魔得其便。若無觸無離自不諍訟。亦不令他諍訟。以得無我故。無惱行者能過魔界爾時寶思菩薩白佛言。世尊。若有妄想分別則是煩惱。及有煩惱處則是魔界。若有菩薩知一切諸法無相貌者。於諸煩惱則無妄想。若内若外亦不別知。去離一切妄想分別故。是爲菩薩能過魔界爾時樂作菩薩白佛言。世尊。若有樂不樂處。則有憎有愛。若有憎有愛則是魔界。若有菩薩去離憎愛平等行者。於諸法中則無二想。得入不可思議界。是爲菩薩能過魔界爾時離諍菩薩白佛言。世尊。魔界由我而起。若菩薩能知我者。得無我忍即知我淨。知我淨故知一切法淨。知一切法淨故。知諸法性淨如虚空。是爲菩薩能過魔界法王菩薩曰。譬如大王得灌頂已有大營從無所怖畏。得灌頂菩薩亦復如是。以衆法寶而爲眷屬。於一切魔無有怖畏。所以者何。彼灌頂位。滿足一切無量佛法法寳眷屬。能持十方一切諸佛所説之法。若菩薩住如是心則超魔境。是爲菩薩超魔法門山相撃王菩薩曰。譬如有孔隙處風入其中。搖動於物有往來相。菩薩亦爾。若心有間隙 画像心則搖動。以搖動故魔則得便。是故菩薩守護於心不令間隙。若心無間隙則諸相圓滿以相圓滿故。則空性圓滿。是爲菩薩超魔法門。爾時山相撃音菩薩白佛言。世尊。若心有缺漏則是魔界。若菩薩戒無缺漏心無缺漏。成就一切諸空法行者。是爲菩薩能過魔界爾時喜見菩薩白佛言。世尊。若有不見佛不聞法者。魔得其便。若有菩薩常見諸佛而不著色像。常聽諸法而不著文字。以見法故則爲見佛。以無言説故能聽諸法。是爲菩薩能過魔界帝網菩薩曰。起念思惟名爲魔業。菩薩於彼画像因縁。若有動念思惟。不如理作意。皆是魔作。若不動不念。不起思惟不生於觸。則超魔境。是爲菩薩超魔法門爾時徳明王菩薩白佛言。世尊。若有行二法者。則魔得其便。若有菩薩知一切法同於法性。則不見魔界與法性有異解。知法性與魔界等。以不二相故。是爲菩薩能過魔界爾時香象菩薩白佛言。世尊。若有菩薩性弱畏甚深法者。則魔得其便。若勇健菩薩善能通達三解脱門。於甚深法不驚不畏。以能現前證知諸法實性故。是爲菩薩能過魔界爾時彌勒菩薩白佛言。世尊。喩如大海中水同一鹹味。佛法海中亦復如是。同一法味。所謂解脱味離欲味。若菩薩善解一味法者。是爲菩薩能過魔界爾時虚空藏菩薩白佛言。世尊。喩如虚空究竟無垢究竟明淨究竟不爲一切煙塵雲霧之所干繞。菩薩亦復如是。心如虚空。知一切法性常清淨。亦復不爲客塵煩惱之所干繞。得度般若波羅蜜彼岸離諸闇冥。於諸法得慧光明者。是爲菩薩能過魔界爾時文殊師利法王子菩薩白佛言。世尊。若有言語則有滯礙。若有滯礙則是魔界。若法不爲一切言説所表者。乃無滯礙。何謂法不可言説。所謂第一義。其第一義中亦無文字及義。若菩薩能行第一義諦。於一切法盡無所行。是爲菩薩能過魔界。無所過故爾時世尊告波旬言。汝聞説過魔界法不也。波旬白佛言。世尊。唯然已聞。佛言波旬。若有行如是等法者。一切諸魔無如之何。若有諸魔。欲於行人起魔事者。終不能辦。而更成就無量罪聚。是故波旬。汝可發阿耨多羅三藐三菩提心。於如是過魔界法。應堅持奉行。汝若能如是行者。則能過一切諸魔國界。波旬。喩如百千年垢膩可於一日浣令鮮淨。如是於百千劫中所集諸不善業。以佛法力故善順思惟。於一日一時盡能消滅。波旬。如有乾草????大如須彌。以少火投中速能燒盡。如是以少慧力故。能除滅無量諸闇冥聚。何以故。波旬慧明勇猛故。無明劣弱故。時魔波旬即作是念。大慈世尊今憐愍我。而能爲我説菩提心法。我今宜應於如來所種少善根。於是波旬即化作八萬四千殊妙寶蓋及無量華鬘瓔珞末香塗香而告己眷屬言。諸佛世尊出世甚難。卿等諸人咸應共來至世尊所爲供養故爾時魔天眷屬中。有八萬四千衆及魔波旬。各共持殊妙寳蓋及無量華 香瓔珞末香塗香。至世尊所設供養已。皆發阿耨多羅三藐三菩提心。諸餘魔眷屬諸天不發菩提心者。形相嗤笑譏論。波旬復言。希有波旬。乃能於沙門瞿曇前。詐現如是篤信之相。状如至親。所以然者。波旬或欲於沙門瞿曇所學呪幻方術。是故今於面前。現善讃譽耳。爾時魔子醜面及餘魔子等。悉無信心各説是言。假使沙門瞿曇。以諸方術迴轉魔王者。我等共當設諸方便令如是等經不得流布。設使流布者。亦當令少有護助。 信受行者亦令甚少。當爲多人之所薄賤輕弄。常墮邊方不令中國之所宣傳。唯使諸無威徳貧窮衆生當得聞之。常爲諸大威徳豪富之人不信誹謗也爾時世尊。告虚空藏菩薩言。賢士汝聞此諸魔子出是惡言不耶。虚空藏白佛言。唯然已聞。佛言。善男子。是故汝當安慰護助此妙經典。爲降伏諸魔神故。於是虚空藏菩薩。即白佛言。諸佛世尊。皆已護持如是等經。我等亦當安慰受持。爾時虚空藏菩薩。即説呪曰。所謂阿跋低(一)跋低(二)毘跋低(三)婆醯多散提(四)頭樓陀羅尼(五)涅伽多涅伽多尼(六)鉢伽多尼(七)迷羅育低(八)伽樓那涅耐 提(九)薩遮跋低(十)浮多勒差(十一)達摩涅折低(十二)達摩勒差(十三)郁鳩離(十四)尸鳩離(十五)咻樓咻樓咻樓徳迦攡(十六)多婆婆帝低(十七)尸羅婆帝低(十八)阿叉夜涅涕池(十九)枳奢婆迦利拕(二十)佛駄遏提魅低(二十一)達摩蔚耆羅泥(二十二)僧伽銅咩(二十三)阿頭隷(二十四)不可濟度(二十五)壞魔眷屬(二十六)若犯此者(二十七)無諸刀杖(二十八)順已處行(二十九)聖衆所住(三十)吉吉等句(三十一)順流解脱(三十二)破諸外論(三十三)降伏魔衆(三十四)四王常護及天帝釋梵王世主奉佛諸天護菩提者如是等神常當擁護降伏諸魔利衆生故受持正法護説法師盡當擁護虚空藏菩薩説此呪已。即時此妙寶莊嚴堂及三千大千世界六變振動。時諸魔子見上虚空中。有五百蜜迹執金剛杵。熾然如火甚可怖畏。時諸蜜迹。唱如是言。若有魔子及諸魔神。若聞此呪。其有不發阿耨多羅三藐三菩提心者。吾等當撃破其頭令作七分。爾時魔子及諸眷屬。驚怖戰悚身毛皆竪。即合掌禮佛而白佛言。我等今發阿耨多羅三藐三菩提心。善哉世尊。願救我等離此恐怖得無畏樂。爾時世尊。告侍者阿難言。如向此諸魔子所説言。我等當於來世於此經典作留難者。必當稱其本誓而作留難如斯經典。唯當以佛神力及諸菩薩受持故。當得流布於世。而無有多人受持讀誦分別解説。佛復告阿難。汝見此諸魔子爲脱恐怖故發阿耨多羅三藐三菩提心不。阿難白佛言。世尊。唯然已見。.佛復告阿難言。此語即爲諸魔子。當作離魔事因。以不深心發菩提故。佛復告阿難。於未來世。當有佛出現於世。名無垢相如來應正遍知。此魔波旬。於彼佛所乃當不退轉發阿耨多羅三藐三菩提心。阿難。彼無垢相如來。知其深心成就故。當授阿耨多羅三藐三菩提記。當于爾時。亦當作魔王。深心敬信於如來正法。如彌勒出時。有魔王名曰導師。深心敬信佛法聖衆。此諸五百魔子。亦當於彼生於魔中。當於彼佛所爲菩提故種諸善根。乃至波旬成佛之時。當與授阿耨多羅三藐三菩提記。佛告阿難言。此魔波旬。今雖發菩提心。猶豫不定。如少疊毳。雖爾當漸漸成就無量功徳。爲世之尊如今我身
説此伽他讃歎佛時。天魔波旬嚴四種兵。來詣佛所住衆會前。現其自身如長者形。頭面禮足住在一面。白佛言。世尊此大虚空藏菩薩。及寶手菩薩是二正士。成就無量無邊功徳。又能示現如是種種奇特神通利益之事。於未來世。而有有情聞此經典開悟信解思惟者不。佛告波旬未來世中。信此經者其數甚少。如以一毛端折爲百千分。以此一分於大海中取一滴水。善男子信此經者如毛端水。不信之者如大海水。時魔波旬聞是語已。心大歡喜。踊躍歌舞出於衆會爾時舍利子白佛言。世尊此是何人。歡喜踊躍出於衆會。佛告舍利子是天魔波旬。現長者形來至我所。欲隱蔽正法聞説後世信經者少心生慶快。是故唱言。沙門瞿曇眷屬減少。我眷屬多爾時魔波旬生歡喜已。出於衆會欲還天宮。作如是念。此虚空藏及餘菩薩。并於瞿曇所有功徳。皆悉減少時。虚空藏菩薩。即以神力制魔波旬及其眷屬。住於空中令不得去。而告魔言。波旬虚空無礙。何不速去還爾時天宮魔即答言。汝見虚空無有障礙。我觀空中盡唯暗黒。不知所從。唯向下觀見佛世尊光明普照。時虚空藏菩薩。告波旬言。波旬豈有内心意樂白法外見暗耶。無如是理。時魔波旬自知内心常懷嫉惱。深生愧恥白虚空藏菩薩言。我從今日之後更不復作魔羅之業。虚空藏菩薩言。波旬是爲希有是爲難事。能發如是堅固之願。波旬汝及眷屬。宜應下來於如來所聽聞法要。所以者何。佛世難値。時魔波旬意還本宮志不樂聽。以虚空藏告勅之故。與諸眷屬從於空中。俛仰而下。爾時虚空藏菩薩。告衆菩薩言。諸仁者頗能 画像宣説超越諸魔之法門耶。各隨所樂説之。時彼會中有菩薩名曰山王。作如是言。若有求離魔之境界。是墮魔界。若知一切境界皆是佛界無有魔界。是人則名隨佛境界。入佛境者尚不見有佛之境界。況餘境界。菩薩由此超越魔道。是故名爲超魔法門。寶吉祥菩薩曰。心縁慮者爲魔境界。若復於法無所縁慮。知一切法皆無所得。則獲無阿頼耶。彼何有魔之所爲作。是爲菩薩超魔法門画像寶手菩薩曰。若有執著則墮魔境。若不取著則無諍競。與一與二不共心倶。何況諸魔。若菩薩證此不倶法門。則超魔境是爲菩薩超魔法門寶勇菩薩曰。若墮空有是爲有諍以有諍故。則住魔境。若不墮空有隨順相識。而無所轉住無相際。則超魔境。是爲菩薩超魔法門。寳思惟菩薩曰。如來説一切妄想煩惱。如光影如影像。不轉非不轉。不來不去不住内外。若如是知者。則於分別煩惱不起。於分別煩惱 画像不滅。則斷遍計。超於魔境。是爲菩薩超魔法門寶藏菩薩曰。若有染不染則有愛憎。以有愛憎則墮魔行。若離憎愛名住平等。若住平等則於諸法種種相離。離諸相故平等思惟。得是平等名超魔境。是名菩薩超魔法門。離寳菩薩曰。起於我者則爲魔業。若我清淨何有魔爲。所以者何。由我淨故煩惱清淨。煩惱淨故一切法清淨。由一切法淨故虚空清淨。住是虚空清淨法者則超魔境。是爲菩薩超 画像魔法門法王菩薩曰。譬如大王得灌頂已有大營從無所怖畏。得灌頂菩薩亦復如是。以衆法寶而爲眷屬。於一切魔無有怖畏。所以者何。彼灌頂位。滿足一切無量佛法法寳眷屬。能持十方一切諸佛所説之法。若菩薩住如是心則超魔境。是爲菩薩超魔法門山相撃王菩薩曰。譬如有孔隙處風入其中。搖動於物有往來相。菩薩亦爾。若心有間隙 画像心則搖動。以搖動故魔則得便。是故菩薩守護於心不令間隙。若心無間隙則諸相圓滿以相圓滿故。則空性圓滿。是爲菩薩超魔法門。喜見菩薩曰。於諸見中見佛見法。是爲最勝。此中見佛者不以色見。不以受想行識見。於一切法都無所見。是眞見佛見法者。於一切法離於作意。不見文字不生貪著。是眞見法。以見佛見法得成就故。能超魔境。是爲菩薩超魔法門帝網菩薩曰。起念思惟名爲魔業。菩薩於彼画像因縁。若有動念思惟。不如理作意。皆是魔作。若不動不念。不起思惟不生於觸。則超魔境。是爲菩薩超魔法門功徳王光明菩薩曰。若有對治則爲魔業。若無對治即爲法界。一切諸法皆順法界。若入法界則無魔界。所以者何。離於法界魔不可得。法界魔界同眞如性無有少異。菩薩解此則入一道超於魔境。是爲菩薩超魔法門。香象菩薩曰。無力者魔得其便。有力者魔不得便。無力者謂於三解脱門聞生驚怖。有力者 画像於三解脱門聞不驚怖。何以故。若證解脱則不驚怖。通達此者不生驚怖。善修行者亦不驚怖。無驚怖故則超魔境。是爲菩薩超魔法門慈氏菩薩曰。猶如大海同一醎味。佛法智海同一法味。亦復如是若佛若法。悉皆平等空無相願。不生不起一相平等一味平等。若菩薩了知一味相者則超魔境。是爲菩薩超魔法門。虚空藏菩薩曰。仁者譬如虚空起過一 画像切所有境界。亦無眼耳鼻舌身意。菩薩如是知一切法自性清淨。猶如虚空等身口意入智光明。若得智光則超魔境。是爲菩薩超魔法門。文殊師利菩薩曰。仁者汝等所説悉是魔境。何以故。施設文字皆爲魔業。乃至佛語猶爲魔業。無有言説。離諸文字魔無能爲。若無施設即無我見及文字見。以無我故。則於諸法無有損益。如是入者則超魔境。是爲菩薩超魔法門爾時大虚空藏菩薩。告魔波旬言。汝聞説此 画像超魔境界法門不邪。波旬答言。唯然已聞。虚空藏言。波旬汝敢於此諸大菩薩所説超魔境界法門。作魔事不。答言大士。我或昔聞超魔境界殊勝法門。或復當聞終不敢能爲其魔業。何況現證爾時會中。有四護菩提場眷屬天。一名畠却梨。二名三牟得却梨。三名具香。四名淨信。時此四天告波旬言。我昔見汝於菩提樹下。如來正坐道場成正覺時。汝率營從與作留難。世尊彼時以慈悲調柔戒聞定慧堅固勇 画像猛精進福智。以其寶手撃觸於地。無量世界應時震動。世尊神力已摧伏汝及其眷屬。應自證明。今復更於佛菩薩所欲爲魔業。波旬汝及眷屬。而今之後於佛菩薩。宜應尊重修諸供養爾時波旬。即時變化八萬四千倶胝寶蓋遍覆大衆。又以種種無量天諸妙花塗香末香。持散佛上及諸衆會。作如是言所有一切欲界莊嚴。及一切佛刹莊嚴。乃至我宮殿所有 画像莊嚴殊勝珍寳。天上人間妙受用具。悉以奉獻佛及衆會。亦以供養虚空藏菩薩。時虚空藏菩薩語波旬言。汝及眷屬皆應發於無上正等菩提之心爾時波旬并其八萬四千眷屬。悉發阿耨多羅三藐三菩提心。時彼衆中有一魔子名爲惡面。於衆魔中最爲上首。心不敬信樂爲非法。作如是言。何用發此菩提心爲。我等當設種種方便。令如是經隱沒於地不得流布。爾時世尊告大虚空藏菩薩言。善男子汝今聞 画像是魔言不耶。汝當宣説摧伏制止諸魔眷屬明眞言句。令無能爲。亦使由此明眞言句。恒沙魔衆悉得安住無上菩提爾時虚空藏菩薩摩訶薩。即説明眞言曰怛儞也(二合)他阿靺(知諧反)尾三靺鞮娑呬多奴散地怒嚕怛囉(二合)嬭(平聲呼)涅(奴一反)伽怛儞(平奴)(政反)昧怛囉(二合)庾羯鞮(二合)迦嚕拏儞(奴政反)刪泥婆底(鞮以反)也(二合)靺底(鞮以反)歩多乞灑(二合)達摩涅(奴一反)物哩(二合)鞮達磨乞史(二合)鞮烏驅(上聲)里儞企里戸盧戸盧戸盧戸盧怛羯怛他嚩儞低始羅奴靺底(丁以反)惡乞晒(二合)耶涅(寧逸反)儞勢(平聲)羯犁(二合)奢跛羯哩(二合)勢(平聲)沒馱地瑟恥(二合)帝達牟入嚩(二合)羅儞僧伽奴哦迷阿努杜阿那底羯囉(二合)摩抳曳儞囉(二合)呵尼麼囉跛乞灑(二合)斯庾紇底(二合)紇哩(二合)鞮安拏嚟阿奢娑怛(二合)薩尾灑也努誐銘阿哩也(二合)虞拏迦悉第悉䭾跛泥母乞灑(二合)努句黎儞囉(二合)呵抳跛囉嚩儞喃達哩灑(二合)儞麼囉鉢哩灑(二合)諾阿尾扇覩者怛嚩(引二合)嚧摩訶囉惹諾捨羯嚧(二合)泥(平聲)嚩那泯捺(二合)沒囉(二合)訶摩(二合)娑憨跛底母馱鉢囉(二合)薩那泥嚩那哦藥乞灑(二合)羯哩(二合)擔(平聲)跛哩怛囉(二合)喃薩他(二合)比擔娑嚩(二合)娑丁也(三合)也喃達摩婆拏迦那摩乞灑(二合)曳薩達摩寫跛哩囉(二合)訶耶裟嚩(二合引)訶爾時大虚空藏菩薩。説是眞言已。即時三千大千世界六種震動。時彼惡魔心無淨信不樂法者。聞空中聲曰。若有聞此明眞言句。若魔若魔男若魔女若魔民不發阿耨多羅三藐三菩提心。不捨魔業者。則令金剛手藥叉。以 大火焔金剛之杵摧碎其頂爾時魔衆心驚毛竪。即皆同時仰觀虚空。見有五百大金剛手。各各臨於惡魔頭上垂欲下撃。皆悉怖懼一時咸發阿耨多羅三藐三菩提心爾時世尊熙怡微笑。時具壽阿難陀。一心合掌白佛言世尊。世尊微笑非無因縁。唯願如來爲我解説爾時世尊告阿難陀言。汝見此五百衆魔以怖懼故發菩提心不。阿難陀言。唯然已見。佛復告阿難陀言。此魔波旬當成佛時。與諸眷屬於彼彼世界。各各異名。爾時具壽阿難陀白佛世尊經於幾時。此魔當成無上菩提。得菩提已佛及世界名爲何等。佛告阿難陀。此魔波旬。當於來世十千佛所。爲作魔事。從彼佛所聞金剛場摧壞煩惱清淨法門。又於彼佛所聞於祕密甚深軌則威儀功徳尸羅處行。勤行方便於最末後無邊無垢幢如來所。當作魔事於彼佛所。善根淳熟心得決定。獲得一切佛法光明。發菩提心。然後經於過阿僧祇數量佛所。恭敬供養於彼佛法。出家修道護持正法。教化成就無量有情。復更過於四萬阿僧祇劫。當得成於阿耨多羅三藐三菩提。名爲妙住得法光如來應供正遍知明行足善逝世間解無上士調御丈夫天人師佛世尊。世界名清淨安立。劫名清淨。復次阿難陀。清淨安立世界。國土豐盛人民快樂。如覩史多天宮所有受用樂具。彼國菩薩受用樂具亦復如是。彼妙住得法光如來壽命四十中劫。有六十四倶胝諸聲聞衆一萬二千大菩薩衆。阿難陀如是諸魔若魔男若魔女若魔民悉發住於無上正等菩提之心。皆隨生彼清淨世界。時妙住得法光如來知其深心。皆悉與授阿耨多羅三藐三菩提記大集大虚空藏菩薩所問經卷第七



大集大虚空藏菩薩所問經卷第八開府儀同三司特進試鴻臚卿肅國公食邑三千戸賜紫贈司空謚大鑑正號大廣智大興善寺　三藏沙門不空奉　　　　　　　　　詔譯爾時會中釋梵護世。見與波旬授菩提記。一切皆生奇特之心。歎言希有甚奇世尊。彼等諸魔於佛善説法毘奈耶。而作魔事猶見如來。福不唐捐皆蒙授記。當證無上正等菩提究竟涅槃。世尊豈有善男子善女人。以善信心入於佛法。所獲福業而得校量。當知皆是諸佛境界。非餘聲聞縁覺所測爾時佛告釋梵護世諸天人等。如汝所説誠諦不虚。實是諸佛如來境界善男子。夫心者是縁生法。譬如染纈或處受色或處不受。有情心行亦復如是。或起煩惱或復不起。或有利根或有鈍根。如來隨根設法教化。悉令解悟引入法中。善男子。夫煩惱者無有方所。亦無住處復無積聚。從不如理作意和合而生。若如理觀察是雜染性則爲清淨。然我密意説名邪見。若如實知則爲正見。非邪正見過現實有。若於邪見正見。知己不生取著。是則名爲入正見道。若於邪見正見。知己不生取著。是則名爲入正見道。善男子煩惱如皮清淨爲性。由彼所覆慧明無力。是故不見根本清淨。復次有分別者名爲煩惱。無分別者名清淨性。善男子譬如大地依水而住。水依風住風依空住。是四界中空無所依。以其虚空不壞不動無所積聚。無積聚故住不生滅自性相應。是故三界不久不住。無常變異非虚空界。如是蘊處界依業煩惱而住。業煩惱依非如理作意而住。非如理作意。依自性清淨心住。是清淨心不爲客塵煩惱所染。所有非如理作意業煩惱蘊處界等。一切皆是因縁和合故有。因縁若闕則不生起。彼清淨性無有因縁。亦無和合亦不生滅如虚空性。非如理作意如風。業煩惱如水。蘊處界如地。由是一切 諸法無有堅牢。根本無住本來清淨。善男子是名自性清淨法光明門。菩薩由證此法門故。不爲一切諸煩惱垢之所染汚。亦不思惟此清淨法。以不思故。則滅一切尋伺縁慮證清淨性。由證清淨。則超魔境。以超魔境則安住佛境。以住佛境則超有情境入不動法界。以入不動清淨法界。則入平等無差別境。則名獲得一切智智。説此法時有無量菩薩。於業煩惱障一切纒垢。悉得遠離證無生忍



爾時室利毱多優婆塞。於大衆中即從座起。頭面禮足而白佛言。世尊我今從佛聞此解脱清淨法門。頓除疑悔。所以者何我昔曾設深大火坑及和毒食。於如來所起損害意。世尊威徳無所損傷。爲我説法雖少信向。心猶疑惑仍生追悔。今於佛前復得聞此甚深經典。疑網悉除心無憂悔。獲法光明發阿耨多羅三藐三菩提心。世尊我於今者名爲大益得殊勝利。爾時佛讃室利毱多長者言。善哉善哉善男子。汝今聞我所説法故生淨信樂。 由是因縁於賢劫中所有諸佛。悉皆承事恭敬供養。於彼佛所廣修梵行護持正法。過七百萬阿僧祇劫。當得成佛號曰離一切纒如來應供正遍知明行足善逝世間解無上士調御丈夫天人師佛世尊。時室利毱多優婆塞。聞佛與授阿耨多羅三藐三菩提記。歡喜踊躍得未曾有。即解嚴身上妙珞。散於佛上作如是言。世尊今我宅中有四大藏。無量金寶充滿其中。以第一藏捨與妻子僮僕及營事者。第二大藏捨與一切貧窮下賤孤獨乞人。第三大藏捨與一切往來苾芻及四方僧。第四大藏奉獻如來及上首苾芻。唯願世尊令我速獲無住相施功徳成就。我今欲於如來善説毘奈耶中。出家受戒修習梵行。於是世尊聽其出家。時室利鞠多優婆塞。即便出家受具足戒爾時大虚空藏菩薩白佛言。世尊如來於無量阿僧祇劫之所積集。甚深難得阿耨多羅三藐三菩提法。於佛滅後誰當奉持。時彼衆 中有六十倶胝菩薩摩訶薩。即從座起合掌禮佛。異口同音説伽他曰
世尊滅後　我等能忍捨身壽命　爲護正法捨利名譽　離諸貪著願護正法　爲佛智故罵詈呵責　及譏刺語護正法故　當忍受之輕賤毀弄　唱説惡名當以慈忍　爲護此經來世比丘　計著諸有與魔爲黨　誹謗正法毀禁行惡　樂著俗累爲利所覆　不樂正法恃翫俗典　憍慢放逸高歎己利　蔑正行者常捨閑靜　樂處憒閙習世文辭　計著吾我不營教化　不業智慧捨離坐禪　不親三寶無有智慧　群黨求利動與結倶　樂受他供他慈心施　惜猶己有數往到彼　説諸世事田宅居業　及販賣事勤求息利　猶言沙門驁慢著有　依邪嶮見聞性空法　當大驚怖言後長遠　但求現報當虚妄説　非法言法如是大災　弊惡比丘魔及魔子　復當佐助經文是一　説義各異各是己論　愚者當爾諸深妙經　能與解脱當擁遏之　及説淺事我勝汝劣　由勝得果於佛法中　當如是競如是競時　衆生數壞爲非法王　之所惱逼於是末世　壞甚可畏我持正法　救世所説我常慈心　不捨法律生正大悲　爲世作護毀禁作惡　不住正法墜墮何道　我常憂愍見故作惡　謗毀正者我終不共　與爲親黨常任我力　善護口過見無用人　不説其短我住聖種　頭陀護戒處定習慧　常勤修行離世憒閙　樂處閑靜無著如鹿　善調知足若至聚落　攝根少語見説法者　共論正法愛語利益　以化衆生又與説法　令斷惡行我爲正法　極遠當往爲彼説法　利益衆故若見凡愚　有缺失者但當自護　住法行忍毀辱恭敬　當如須彌不染世法　爲世導師毀禁比丘　若來呵責自省己行　將是業報當爲是等　嫉惡衆生先意善言　現爲恭敬彼即生念　我亦沙門成就是徳　無若干惡諸毀禁等　如失志人聞是經憂　如劓照鏡其作方便　不欲聞之復教餘人　言非正法又教國王　壞臣民心誹謗正法　言非佛説我等於時　以佛力故爲持正法　不惜身命世尊知我　言無有二當堅護持　住是正法作誠實語　如説而行悦可諸佛　乃成菩提
如來滅度後　我等悉皆能不惜於身命　護持佛正法捨一切名利　及離諸眷屬不捨此正法　爲證佛智故毀呰及罵辱　麁言不善語由護正法故　如此皆能忍輕賤及掉弄　誹謗不稱讃如此悉皆忍　爲持此經故當來諸苾芻　往相希名利爲魔之伴黨　於法爲障礙毀戒破法者　親近於俗人貪著供養故　不專求正法好習於外道　無知懷憍慢自讃歎己身　惱亂寂靜者棄捨阿蘭若　常樂無利言好習惡呪術　計著於身見或樂知僧事　與僧作留難捨離於禪誦　交雜諸世務常求於利養　不樂戒多聞雖行於布施　心恒懷雜染計種種我相　但念於乞食樂往白衣家　論説世俗事田農諸俗務　貿易并販賣好作如是事　自稱是沙門堅執於諸有　計著種種見聞説眞空法　怖畏如深嶮不信有業果　言無後世報但作虚誑語　非法言是法惡世中苾芻　自在力如王於此末法時　我能持正法於諸修多羅　不求亦不讀各自師己見　執異互相非所有深經典　與解脱相應於如是正法　心皆不樂説及樂世俗論　稱揚爲希有如斯惡人輩　不久滅正法微妙甚深經　文義倶善巧於彼惡世時　悉皆被滅壞非法無道王　人庶皆流竄於如是惡世　無不懷恐怖我等悉皆能　處如是末世護持佛所説　無上之正法以慈於有情　設破於正法亦起悲愍心　由持此經故若見持戒人　起於貪愛心我以憐念故　方便令棄捨若見惡心者　謗毀於正法爲之起慈悲　令見我歡喜隨力護彼人　不加麁惡語亦不與之言　彼當自安住復以四攝行　成熟彼等人又令生警覺　省悟虚妄過我當捨憒閙　住於阿蘭若不親近俗務　猶如鹿自在少求及知足　修行四聖種住戒及頭陀　具禪定智慧我當無間修　調柔靜解脱若入於聚落　爲説微妙法若有求法者　令遠住空閑寂嘿自修持　常安於法樂若有於現前　作諸過失者我爲利衆生　當自觀身行住法常寂靜　於敬與不敬安住如須彌　不染世間法我當爲導師　苾芻毀戒者來加以惡言　觀是自受業亦不起報心　於他無害想常住於正法　此非我應作我是於沙門　彼無沙門行聞我正教誨　則謗修多羅或斷於耳鼻　亦不樂見我若聞實警覺　則謗於正法當來諸苾蒭　受持正法者爲其作留難　不令聞正法於王離間語　破壞於大衆我等承佛力　皆今得聞法當彼惡世時　寧捨於身命爲持正法故　作衆生利益先知他意樂　後方共語言當來大怖時　住是眞實行我問世間眼　法王光明尊由持此經典　爲得幾所福

爾時世尊告大虚空藏菩薩及諸菩薩摩訶薩言。善男子譬如東方一世界析爲十三千大千世界。如是南西北方四維上下。各各析爲十三千大千世界。如是世界盡末爲塵。復以一塵爲一世界。若復有人於東方過爾所塵世界下於一塵。復更東行過爾所塵世界又下一塵。如是展轉盡爾所塵。於東方諸佛世界無有邊際。南西北方四維上下亦復如是。善男子於汝意云何。如是十方世界。所下微塵知其數不。不也世尊。如是微塵世界唯有如來以無礙智之所究了。非餘能知。佛言善男子是諸世界。若下微塵及不下處。盡諸世界以爲大城圍遶牆壁。上至有頂下窮水際。 滿此城中著淨芥子。以一芥子爲一佛世界。善男子於意云何。是諸芥子世界寧爲多不。甚多世尊。佛言善男子。如是芥子及諸世界。我知其數知百知千。乃至知緊迦羅彌未羅阿閦婆等。若有善男子善女人求菩提故。以七寶滿爾所世界。施於爾所芥子數住功徳法。菩薩諸佛及恭敬供養若復有人聞此甚深微妙經典。能淨信忍所得福徳勝前福徳。若復有人以爾所芥子數行無遮施。或復有人得聞此經。於諸有情生無礙心住調柔忍。如七歩頃繋念思惟。所得福徳勝前福徳。若復有人修諸福業。成就爾所芥子數天主帝釋大梵天王轉輪聖王。或復有人受持此經。能知無常苦空無我涅槃寂靜。如是知已於諸有情生於大悲。爲不斷三寶種故。發無上正等菩提之心。如是福徳勝前福徳





爾時大虚空藏菩薩白佛言。世尊唯願如來加持此經。後末法時於贍部洲廣令流布。是時佛告虚空藏菩薩言。善男子我以此法付四天王。所以者何由此四王護持世界故。令此法久住世間廣得流布。我今復以微妙眞言。加持四大天王。即説眞言曰怛儞也(二合)他度度他地梨持嚩(二合)惹跛底特嚩(二合)惹楞迦引阿引靺怛儞捨迷捨麼鉢底扇底(丁以反)目谿儞誐囉(二合)賀博乞叉(二合)哆阿奴娜囉鄥那囉尾誐摩三摩鉢地簸他輸地鉢他奴誐摩鉢他輸地鉢囉(二合)枳娘(二合)目谿阿哩也(二合)句梨　歩多　乞晒(二合)阿儞泥灑遮茗泥灑遮多引麼灑遮多怛簸灑遮沒馱簸那達摩奴散地阿哩也(二合)誐拏怒誐摩阿那哩也(二合)儞伽哆儞嚧瑟吒(二合)鉢囉(二合)娑娜寧咿濕嚩(二合)囉簸那魯迦失止(二合)怛唎(二合)訖哩(二合)多阿奴囉訖沙(二合)演都伊????引達摩散地(啼寢反)尼婆惹都儞魯訖鞮(二合)涅泥(上)世(引)鉢囉(二合)底路乞灑(二合)覩達摩馱哩尼爾時四大天王。由此眞言所加持故。心懷悚慄身毛皆竪。即往佛所頭面禮足白佛言。世尊我等四王護持此經。令未來久住於世。當我能攝持如是經典所流行處。有不樂法諸神天龍夜叉乾闥婆阿修羅迦樓羅無能障礙。若有樂法善神。即當令彼心得寂靜。若有法師於説法會。忘失文句能令憶持。獲得辯才増長慧解爾時世尊告四天王。善哉善哉汝等四王。皆是我子從法化生。由我勸汝守護正法功徳因縁得爲天王。當超世間速證圓寂 爾時世尊。



復告大虚空藏菩薩言。善男子我今亦以眞言加持帝釋。令護此經久住於世。説眞言曰怛儞也(二合)他輸第輸婆末底輸婆尾庾(二合)係那(?)捺那哩嬭覩哩嬭納迷捨迷鄔波捨迷屈吠(?)鳴駈黎阿蘇目溪馱囉尼阿囉嬭輪輸嚧(二合)晒(?)婆低阿那散地三迷三摩嚩底三摩囉濕彌(二合)阿世呼呼奚奚駈嚧駈梨阿那底羯囉(二合)銘儞嚩乞灑(二合)摩低摩訶嚩婆娑鉢囉(二合)阿????車覩捨羯嚧泥嚩曩泯捺囉(二合)那捺舍多那夜那嚩羅摩矩吒達囉伊舍嚩(二合)嚕末嚕捺婆(二合)嚩那儞嚩斯娑嚩(二合引)訶(引)爾時天帝釋。聞此眞言已歡喜踊躍。所住宮殿悉皆震動。即與百千脊屬圍遶。來詣佛所頭面禮足。白佛言。世尊我等諸天擁護此經。於贍都洲廣宣流布令得修行。若有法師受持此經。我等眷屬咸共擁護。令無惱患使得歡喜生淨信樂。受持斯經皆得成就以法莊嚴。若於王城聚落村邑説法之處。我當率諸眷屬。相共往詣彼法師所與作衞護。若有輕賤嗔罵彼法師者令發淨心。若有諸魔作諸障難。我當擁護悉使退散不令得便爾時佛告天帝釋言。善哉善哉憍尸迦。汝當獲得天妙自在。住法自在。於一切佛所護持正法能師子吼何以故憍尸迦以能受持一佛正法。即於三世諸佛所説正法。皆能守護



爾時世尊復告大虚空藏菩薩言。善男子我爲娑訶世界主大梵天王。説威徳眞言句義由此眞言故。大梵天王護持此經。即説眞言曰怛儞也(二合)他毎怛哩(二合下同)輸婆毎怛哩(二合)達摩毎怛哩(二合)毎怛哩(二合)也怒娑呬鞮三摩毎怛哩(二合)珊地毎怛哩(二合)阿努誐摩毎怛哩(二合)阿怒囉訖叉(二合)毎怛哩(二合)阿努度囉毎怛哩(二合)薩丁那(二合)毎怛哩(二合)達磨毎怛哩(二合)阿努蘗囉(二合)訶毎怛哩(二合)阿尾鉢囉(二合)底(丁以反)娑囉毎怛哩(二合)嗢盧迦那毎怛哩(二合)尾盧迦那毎怛哩(二合)母努誐摩毎怛哩(二合)沒駄地瑟姹(二合)那毎怛哩(二合)阿努囉乞叉(二合)毎怛哩(二合)達摩鉢囉(二合)底(丁以反)乞叉(二合)拏毎怛哩(二合)母乞叉(二合)毎怛哩(二合)阿那奴哩嚧馱尾嚧馱毎怛哩(二合)阿多牟毎怛哩(二合)沒囉(二合)賀麼(二合)簸他毎怛哩(二合)那楞迦囉毎怛哩(二合)怛寫努珊地迦嚧那毎怛哩(二合)怛寫奴珊地暮儞多毎怛哩(二合)怛寫奴珊地庾(二合)閉訖叉(二合)毎怛哩(二合)沒囉(二合)賀摩(二合)鉢地努誐摩那毎怛哩(二合)質都儞尾哩也(二合)毎怛哩(二合)阿奴娑囉拏毎怛哩(二合)儞娑底(二合)囉拏毎怛哩(二合)薩嚩怛囉(二合)拏誐麼那毎怛哩(二合)阿車末囉(二合)含門(二合)嗢悉(二合)惹那素大尾入蜜逾底(丁以反)瑟姹(二合)娑嚩(二合)婆嚩(二合)三摩提儞瑟羯囉(二合)摩摩訶尾麼難引尾也(二合)嚩魯迦耶染摸儞尾崩(補甘反)句嚧濕嚩(二合)達摩訖叉(二合)麼底(丁寅反)羯囉(二合)彌沒馱地瑟吒(二合)南爾時娑訶世界主大梵天王在於梵世。由此慈心眞言加持及佛威神力故。天耳聞已。即共六十六萬梵衆來詣佛所。頭面禮足退坐一面。白佛言世尊我等蒙佛大慈大悲加持力故。令護此經。若當來世有諸法師。於此甚深秘密經典。受持讀誦乃至書寫奉持供養。若彼法師在阿蘭若。及於衢路村邑聚落王城處所若爲宣説如是經者。我等當共擁護攝受加其氣力令得精勤。念慧辯才悉皆増長。不信者令信。其淨信者令住正行。世尊我等今於如來所説正法之眼。皆共奉持廣令流布爾時世尊告大梵王言。善哉善哉梵王如來。今者隨喜汝等守護正法。梵王汝當不久坐於道場。轉正法輪如我今轉。如汝今者擁護斯經。諸餘梵天於當來世。護持正法亦應如是


爾時世尊告彌勒菩薩言。彌勒。汝受持此甚深經典。讀誦書寫廣爲人説。彌勒。我今以如斯等甚深經典囑累於汝。令此大法久住世故。降伏諸魔故。爲利益一切衆生故。令一切外道不得便故。教勅一切菩薩。使親近此經不遠離故。欲令佛法大明久住於世不衰滅故。使佛法僧種不斷絶故。爾時彌勒菩薩即白佛言。世尊。我於如來在世及滅度後。常當受持此甚深經典廣宣流布。所以者何。受持此法者。則爲受持過去未來現在諸佛正法。非但受一如來法也。世尊。我亦爲自護己法故。世尊。我常與諸天人衆。普會處兜率天宮。毎爲廣説如是等甚深經典。我復當令人中。受持讀誦此經典者。使手得是經執在胸懷不離經卷。世尊。若復末世法欲滅時。其有受持此經轉爲人説者。當知皆是彌勒威神之所建立。世尊。若復末世法欲滅時。其有受持此經轉爲人説者。當知皆是彌勒威神之所建立。世尊。當於爾時雖多諸魔事嬈亂行人。諸説法者。依煩惱魔爲魔所持故。不樂此經不勤修習。互相是非。我等倶當勤作方便。令説法者愛樂是經。常勤修習讀誦通利。廣爲人説。爾時世尊讃彌勒菩薩言。善哉善哉。彌勒。汝乃能爲護持正法故作師子吼。汝不但今於我前作師子吼。亦於過去無量阿僧祇諸佛前作師子吼護持正法。
爾時世尊。復告慈氏菩薩摩訶薩言。慈氏我今以此無量阿僧祇倶胝劫積集無上正等菩提希有之法。付囑於汝。乃至欲令受持讀踊爲他廣説報佛恩故。亦滿自己希求願故。令諸有情増長善根故。令諸菩薩護法光明故。摧一切諸魔外道故。護持正法不斷三寶種故。慈氏菩薩白佛言。世尊我今當於如來在世及涅槃後常護法藏。何以故我亦曾於過去護斯正法。世尊我雖在於覩史多天。於是類經倍増護持令久住世。世尊若未來世其有衆生於如是等經聞已受持書寫讀誦。如法修行爲他廣説。當知皆是我之威力所加持故。世尊當彼之時。若有魔及魔民共爲朋黨。不能障難如我一毛成就善根㭊爲百分千分歌羅分乃至優波尼沙陀分。若三千大千世界之中。一切有情悉並爲魔若魔眷屬。而於我所成就善根一分福智之力。猶不能得生於障難。何況如來於無量阿僧祇倶胝劫積集無上菩提之法。而能障礙。爾時世尊告慈氏菩薩言。善哉善哉善男子。有四種法爲菩薩行。何者爲四。所謂破煩惱魔壞諸外道。成熟有情護持正法。善男子如是四種是菩薩行。而此四種以一行收。云何爲一。所謂護持正法


爾時世尊告大徳阿難言。阿難。汝受持此經耶。阿難白佛言。唯然世尊。以佛神力故我已受持。佛言阿難。汝常當廣爲四衆分別解説。若有先種善根樂勝法者。如是等人聞已。則能信解受持讀誦廣爲人説。其人則得無量無邊不可思議大功徳聚。阿難即白佛言。世尊。當何名斯經。云何奉持。佛言阿難。此經名勸發菩薩莊嚴菩提。當如是奉持之。
爾時世尊。告尊者大伽葉波具壽阿難陀言。我以此經付囑汝等。汝當受持此經爲他廣説。大伽葉波言。世尊我當隨力於如來無上菩提之法。勤加守護爲他宣説。阿難陀言唯然世尊。我已受持如是法要。於當來世以佛威力。廣宣流布令不斷絶。


爾時功徳莊嚴菩薩。在於衆中即從座起。右膝著地合掌向佛。白佛言。希有世尊。如來爲擁護正法及説法者故。善能如是快讃此經。世尊。諸新學菩薩爲菩提故種諸善根。以種種華香瓔珞末香塗香。勤供養如來。而不受持此經。是人頗成以第一供養供如來不。佛言。善男子。不成第一供養如來。亦不能以此因縁得無量功徳。不如善男子善女人。受持此經者功徳甚多。爾時世尊即説偈言
爾時福莊嚴菩薩摩訶薩。從座而起叉手合掌。白佛言世尊如是之經。如來所説甚深希有。斷諸疑網最勝了義難見難悟。是第一義空性相應。以戒念定慧而爲莊嚴。顯説解脱寂靜無染。是諸智人之所知境。一切諸佛之所稱讃。亦是一切諸經之王。以陀羅尼印印之。令受持者得無礙辯。増長念慧堅固不退。摧魔怨敵不爲於他異宗所壞。能摧惡戒増長頭陀無貪功徳。 復是正住大捨功徳。出生無量諸佛智法。若有善男子善女人。能於此經受持讀誦。繋念思惟爲他廣説。書寫供養審諦觀察。如理作意正行相應得幾所福。爾時世尊即以迦他。告福莊嚴菩薩摩訶薩曰
我以佛眼　所見佛刹周遍十方　廣大無邊爾所諸界　盛滿珍寶菩薩以此　恒用布施若有於此　甚深妙經無所得法　諸佛所説而能受持　爲人演説此人功徳　復多於彼華香瓔珞　塗香末香寶蓋幢幡　上妙衣服以是供具　普滿諸界供養如來　迴向佛道若後末世　法欲滅時於救世法　勤修護助受持正法　不放逸行此功徳聚　復多於彼十方世界　一切巨海盡盛滿中　上妙香油作大燈炷　猶如須彌然以供養　一切諸佛法炬若欲　斷滅之時知世衆生　無明所覆 若能然此　大法炬者此人功徳　復勝於彼我之所見　無量諸佛雖億千劫　種種供養諸天上妙　適意供養不能受持　此妙經典若於諸佛　知有重恩擁護三寶　爲報恩故爲欲饒益　一切衆生受持此經　福勝於彼我以佛眼　所見衆生若有能教　盡成釋梵所得功徳　不如書寫持此經者　功徳甚多大千世界　所有衆生若有能教　盡成二乘若有能發　菩提心者護持此經　功徳復勝持經功徳　假令是色悉當充滿　十方世界唯除如來　無上大智更無能知　此功徳者如如來智　無有邊際虚空法界　亦無邊際能持如來　此經法者功徳無邊　亦復如是
我以佛眼見十方　廣大無邊諸刹土於中盛滿諸七寶　盡皆普施諸菩薩若人受持是經典　如佛所説無所得而能習誦爲他説　如是功徳超於彼衆花塗香并傘蓋　衣服繒綵及幢幡遍滿積彼世界中　供養諸佛并菩薩於後末世法滅時　若有受持此經典如説修行不放逸　所獲福聚超於彼十方世界諸巨海　盡皆盛滿種種油其炷高大如須彌　然燈供養佛制底若有於彼法滅時　世間盡爲諸暗覆能燃如此大法炬　所獲功徳倍於前若於無量諸導師　奉事經於億千劫以天適意妙供養　勤求最勝佛菩提爲報如來深重恩　護持三寶令久住安諸有情住佛法　持此經福多於彼以佛眼觀諸有情　能致梵王帝釋位若有能持此經典　獲大勝福過於彼令諸有情得羅漢　復能成就縁覺乘若有能發菩提心　受持此經福過彼假令經福皆爲色　盡虚空界不能受除佛世尊一切智　於此勝福無能了若於倶胝千億劫　持此如來所説經所生功徳不可量　猶如十方無有際
爾時功徳莊嚴菩薩白佛言。世尊。如我今者。信解如來所説義趣。後五百歳。法欲滅時。諸發大乘衆生。其不受此經法者。將知是等爲魔所持墮佛法外。..........
爾時福莊嚴菩薩。從佛聞是護持此經。所得功徳不可限量。生大歡喜踊躍無量。而白佛言世尊後末世時諸有情類。若有不能持此經者。當知是人墮於魔界。世尊我觀護持自餘正法。所獲善根猶如芥子。若有能護此經法者。所得功徳如十方虚空。無有窮盡不可譬喩。世尊我今被於勇猛甲冑。寧捨身命護持是經。不爲悋望已身之利。但求一切有情安樂。説此法時。以大虚空藏菩薩福徳力故。有十方無量恒沙佛刹。虚空藏菩薩及無量佛諸菩薩衆。從於虚空雨種種花以爲供養。空中有聲而作是言。善哉善哉大虚空藏菩薩摩訶薩。乃能作此廣大佛事。乃至於此大集法要殊勝莊嚴。亦能攝受未來有情莊嚴正法。令彼不失菩提之心。於此經中受持讀誦書寫解説。爾時世尊爲欲囑累此經典故。以神通力即從身中放大光明。遍照十方無量佛刹悉皆振動。有無量阿僧祇有情。發阿耨多羅三藐三菩提心。無量有情得無生法忍。復有無量有情心得解脱。復有無量有情得法眼淨。復有無量有情離諸貪染。復有無量有情得於人天福徳勝因當得見佛。一切大衆皆生隨喜。佛説是經已。時大虚空藏菩薩摩訶薩。具壽大迦葉波。具壽阿難陀。娑訶世界主大梵天王。釋提桓因四大天王。諸苾芻衆。及大菩薩天人阿脩羅乾闥婆等。一切衆會聞佛所説。皆大歡喜信受奉行



大集大虚空藏菩薩所問經卷第八
