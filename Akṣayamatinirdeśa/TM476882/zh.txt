阿差末菩薩經卷第一西晉月氏國三藏竺法護譯
大方等大集經卷第二十七宋涼州沙門智嚴共寶雲譯無盡意菩薩品第十二之一


聞如是一時
如是我聞一時
佛在如來所遊居土於寶嚴淨巍巍道場悉是正覺之所建立大德莊嚴大德莊嚴而依積累神妙行業成佛報應宣揚無量如來變化入無底慧遊於殊勝心懷悅豫剖判普等所修聖行諮嗟當來無際功勳名稱無限
佛遊王舍城如來行處寶莊嚴堂是大功德之所修成是大功德之所修成佛一切法本行果報苞容無量諸菩薩眾其所講宣悉是無量甚深之義皆是如來神力護持入無礙行微妙智門其心歡喜得念進意分別智慧盡未來世不可窮盡
平等正覺以成佛道善轉法輪開化無數諸學門徒而於諸法常得自在知眾生性曉了曉了諸根度於彼岸隨時方便除諸罣礙佛事無處住無所住
如來正覺覺平等法善轉法輪度無量眾於一切法而得自在知眾生意盡其根源善為眾生斷諸習氣雖為佛事心無所作
與大比丘眾六百萬人俱心行和安消滅塵勞恩愛眾弊則是如來為法王子修深奧法因正法生威儀禮節進止光光為大眾祐親歸如來
與大比丘六百萬人善得解脫斷煩惱習悉是如來法王之子曉了甚深無生法忍成就威儀其行端嚴為眾福田善持諸佛所說教戒
復與無極諸菩薩俱其數甚多不可稱限一切大聖神通已達逮得總持辯才無礙神智妙達不可攀喻一心念頃遊無量國供養十方諸如來眾明識所奉聽法無厭諮受奉宣常懷勤修訓誨群黎權智普備所度無極立無蓋門皆越妄想無應不應近一切智諸通慧地其名曰天明菩薩 選戰菩薩 照藏菩薩 除慢菩薩 勇步菩薩 眼根菩薩 離言菩薩 除冥菩薩 如是等類菩薩會者 浩浩皓皓不可思議德皆如是
復有菩薩摩訶薩眾其數無量不可稱計不可思議不可宣說是諸菩薩於一念頃能過無量無邊佛剎已曾供養過去諸佛諮受妙法無有厭足常勤教化無量眾生善解方便智慧具足其心安住無礙解脫善除憶想取相戲論近一切智悉是補處其名曰電天菩薩 勝諍菩薩 日藏菩薩 勇健菩薩 離惡意菩薩 遊行菩薩 觀眼菩薩 離闇菩薩 如是無量菩薩大士 德皆如是


爾時世尊入諸菩薩所願成行其法名曰無陰蓋門所謂莊嚴諸菩薩道甚深佛法正覺法力具無所畏聖慧之室遊於諸法而得自在攝總持印曉了辯才所入道門以大神通普至啟明講暢分別不退法輪等御諸乘通一法界無所破壞頒宣眾生諸根意性敏達堅要決一切法降伏魔場隨應順法皆能開化塵勞結著迷惑邪見六十二疑闡無礙智明解無際所勸助業尋為發遣入於諸佛平等道慧無施無望無處所門演說諸法如審真諦等處有想及與無想曉了深奧十二緣起積功累德不可稱限莊嚴諸佛身口意行志得由身所知無盡修四聖諦教授聲聞身心靜寂化緣覺乘逮一切智具阿惟顏興大乘學入一切法恣已獨步嘆詠如來功勳之德隨時宣示委靡撫恤訓誨以漸導闡法藏顯其處所除斯微翳開示明曜
爾時世尊入諸菩薩所行無礙諸法門經淨諸開士嚴妙道場十力無畏智慧成就獲得自在總持印門分別諸辯大神通門轉不退轉無生法輪通達諸法法同於一相於一相法不生分別知諸眾生根性無礙善能觀察諸法實相破壞一切諸魔境界入於通達善思惟門能除一切煩惱諸見無礙智慧善權方便一切佛法平等無二受持諸佛智慧之門演說諸法如真實相憶想取相入平等門入深因緣成就功德莊嚴佛身身口意業念意進持顯示四諦分別妙慧化聲聞故身心寂靜化緣覺故得一切智化大乘故入一切法得自在智讚歎如來諸功德故如是等門宣說開示教導分別
于時東方自然出現大金色光。其光照此寶淨道場。及曜三千大千世界靡不周遍。大明[韙是+光]曄皆蔽此土。日月釋梵及四天王。所有威曜悉不復現。大神妙天諸尊巍巍。天龍鬼神揵沓和阿須倫迦留羅真陀羅摩睺勒。光明悉歇。諸明月珠焰光寶珠。大火錠燎悉亦消滅。如來至真無極大光。諸阿惟顏菩薩身明獨顯現耳。其餘一切所有光明皆沒不現。此大千國迴遠懸絕窈隱闇冥。日月光明雖為廣大。威神巍巍不能及逮。照於彼鄉悉蒙光暉。其明不礙樹木牆壁須彌大山雪山黑山目鄰山大目鄰山鐵圍山大鐵圍山。其明通過照於三千大千世界。至無擇獄極於上方。地獄餓鬼畜生中者。其身皆荷此道明曜。眾苦悉除惱痛休息身心為安。各相慶賀自謂遭時。
時佛說是大集經時。於此東方自然出現大金色光。照此三千大千世界靡不周遍。除佛光明其中所有日月釋梵護世天王。諸龍鬼神乾闥婆。阿修羅．迦樓羅．緊那羅．摩睺羅伽。所有光明悉不復現。諸牆壁等樹木叢林。小山大山。目真鄰陀山。鐵圍山。大鐵圍山。及國土中間其光徹照。若此世界所有地獄皆蒙其光。其中眾生光觸身時。除一切苦受微妙樂。
於佛左側寶淨道場。尋自然生六十億垓七寶蓮華。其香芬馥普悉流布聞莫不歡。其華柔軟大如車輪。光色煒曄葉無數億。百千寶成其形正圓。而斯華上施交露帳校飾珠蓋。其華所演甘美好熏。悉遍三千大千世界。此三千國諸天人民所有名香。值斯華香悉亦消索。天上世間所遊居類。荷此華香咸樂法香不好愛欲。於時賢者舍利弗。睹如是像無極光明清淨蓮華。驚喜無量。即從坐起行詣佛所。長跪叉手問世尊曰。今者所睹為何瑞應。現如是像顯大光明。清淨蓮華不可稱計。自昔已來未曾見聞。佛告舍利弗。有一菩薩名阿差末從東方來。與六十億菩薩俱。與眷屬圍遶欲至此土故前現瑞。
爾時佛前大眾之中。其地自然出六十億淨妙蓮華。好香流布種種莊嚴。諸華雜色悅可眾心。其華各有億百千葉。以寶羅網彌覆其上。華質柔軟猶如天衣。其有觸者受妙快樂是一一華所出諸香。遍滿三千大千世界。是世界中若天若人。所有諸香悉滅不熏。諸龍八部聞其香者。皆得妙喜漸離煩惱。爾時尊者阿難見是金色光明及諸蓮華白佛言。世尊。今此瑞應誰之所為。有是光明及諸蓮華。佛告阿難。有菩薩摩訶薩名無盡意。在此東方。與六十億諸菩薩俱。眷屬圍繞欲來至此故先現瑞。
佛說未久。阿差末菩薩應時現身。與六十億菩薩俱進。則以菩薩無極威神顯大神足。開士變化震動佛國。奮大暉曜雨眾華香。亦復俱作百千伎樂。至於寶淨廣普道場。往詣佛所。住上虛空如處於地。叉手自歸。以一音聲請告三千大千世界。則以義偈。讚世尊曰。
未久之間。時無盡意即以神力。感動此地令大震動。放無量光雨種種華。億那由他諸天人等。作百千伎樂。與六十億諸菩薩眾周匝圍繞來至佛所。至佛所已尋於佛前住虛空中高七多羅樹。合掌向佛出微妙音。其聲遍聞大千世界。即以偈頌而讚歎佛。
聖雄捨貪欲 鮮潔無垢染 其慧除窈冥 施以清淨眼 斷三垢勞惓 消盡眾瑕疵 永滅諸塵勞 今故稽首佛
清淨永離垢 勇健除諸欲 能滅眾塵勞 而得淨妙眼 三垢荒穢等 善斷吐洗滅 一切皆無餘 稽首大慈覺
棄去所破壞 化裂愚癡網 聖主有十力 畏者悉降伏 超越於眾會 捨寂三放逸 獨步如師子 所遊無恐懼
除去諸怖畏 善滅無明網 十力聖主王 邪論不能伏 外道異見人 皆悉懷怖畏 猶如師子王 獨步無所懼
其離垢光明 無所不照曜 普念於一切 濟度眾瑕穢 無明在蔽隱 消除諸闇塞 其光所照曜 如日出於雲
正覺淨光明 無垢普照曜 天人世間中 能離一切闇 除盡眾闇冥 無有無明網 其光常明淨 如日出雲霧
諸有之淵海 無明闇甚深 其中多覺觀 勇溢而波浪 不從他聞法 自然到彼岸 如蓮華在水 行世不染污
諸有之淵海 無明闇甚深 其中多覺觀 勇溢而波浪 不從他聞法 自然到彼岸 如蓮華在水 行世不染污
尊舍利御眾 化無明愚憃 聞已他人患 度之如船師 化無數塵勞 所興眾妄想 其所遊居處 無著如蓮華
諸有之淵海 無明闇甚深 其中多覺觀 勇溢而波浪 不從他聞法 自然到彼岸 如蓮華在水 行世不染污
了一切諸法 本淨是寂寞 口所演音聲 悉從因緣生 無本橫造作 由習而致此 愍世懷慈哀 降訓於眾生
一切諸法本 其性無有我 譬如山谷響 皆從眾緣生 眾生本無性 無作無受者 而能為此故 生於大慈悲
歸命如虛空 見一切如此 處在於世法 不動如大山 眾生因無覺 習行不要業 雖遊習居處 皆度生死難


秋月草木零 盛熱河池竭 比智知世法 遷動不常住 愚人所親近 聖智所呵棄 解法不牢固 獨拔渡有流
道眼甚鮮明 猶如青蓮華 其威神巍巍 如月之盛滿 一切世間人 咸共諮嗟德 捨惱不樂俗 以故稽首佛
其面目開明 譬如優缽羅 微妙甚清淨 過百千日月 所有過去世 及現在眾生 一切所讚歎 如來悉堪受 調不調伏故 除熱得清涼 是故我今日 稽首無上尊

度世增上福 功德無有極 如人中牛王 頂禮佛福田
於是阿差末。與六十億菩薩。頌此偈讚佛已。從虛空下稽首佛足。遶聖七匝卻坐蓮華。
爾時無盡意菩薩以如實讚讚歎佛已從空中下。及六十億諸菩薩眾頂禮佛足。禮佛足已右遶三匝。於華臺上結加趺坐。
時舍利弗。承佛威神而前問言
爾時舍利弗白佛言
唯然世尊。阿差末菩薩為從何來。其佛所號。國土何類。世界遠近去是幾所。
世尊。是無盡意菩薩摩訶薩。從何處來。佛號何等。世界何名。去此遠近。
佛言。汝自以此問阿差末。當見發遣。
佛告舍利弗。汝可自問。無盡意當為汝說。
時舍利弗問阿差末。仁族姓子。所從來處去此遠近。其佛所號。世界云何。
時舍利弗。敬順佛教問無盡意。唯善男子從何處來。佛號何等。世界何名。去此遠近。
時阿差末報舍利弗。耆年續有去來想乎。
無盡意言。唯舍利弗。有來想耶。
舍利弗曰。唯族姓子吾想已斷
舍利弗言。唯善男子我知想已。
阿差末曰。唯舍利弗。其想斷者志不懷二。何緣興念而發此問從何所來。
無盡意言。若知想者應無二相。何緣問言從何處來。
唯舍利弗。其有來者為合會跡。假使去者為別離跡。若令不會無別離者。彼無去來。其無去來為聖道行。
唯舍利弗。有來去者為和合義。如和合想。是無合無不合。無合無不合即不去不來。不去不來者是聖行處。
唯舍利弗。其有來者自然造相。若有去者罪福盡相。計罪福者為自然相。若於罪福盡諸相者則無有相。無往相者聖道所趣。
唯舍利弗。有來去者即是業相。如業相無作無非作。無作無非作即不去不來。不去不來者是聖行處。
唯舍利弗。其有來者謂所願相。若有往者離於所願。其所願相離所往相則聖道相。

唯舍利弗。其有來者為起生相。若有往者則為滅相。除生往相不起不滅。無所往者則聖道相。
唯舍利弗。有來去者是國土相。如國土相。無國土無非國土。無國土無非國土即不去不來。不去不來者是聖行處。
唯舍利弗。其有來者為訓誨門。若有往者教授盡索。生無教授無盡之門則趣聖道。

唯舍利弗。若有往來則墮於俗。無有去來乃謂為道。唯舍利弗。以消去來。除於當來及諸境界。乃趣聖道。

唯舍利弗。其有來者為現在相。若有去者為是離相。至於現在及去離相。則趣聖道。



唯舍利弗。其有來者為是報應緣起之相。若有去者盡報應相。無有報應不起不滅。至於無相乃趣聖道。
唯舍利弗。有來去者即是緣想。如緣想無緣無非緣。無緣無非緣即不去不來。不去不來者是聖行處。

唯舍利弗。有去來者即因等生相。如因相。無因無非因。無因無非因即不去不來。不去不來者是聖行處。
唯舍利弗。其有來者隨俗緣合而致徑路。若有去者謂是音聲。言教文字為徑路也。設除音聲文字因緣徑路則趣聖道。
唯舍利弗。有去來者即是文字語言。如文字相。無文字無非文字。無文字無非文字即不去不來。不去不來者是聖行處。
時舍利弗問阿差末。唯族姓子。吾今以此仁有辯才故欲相問。所以然者。欲得聽采本所未聞。
舍利弗言。唯善男子。汝今所說微妙事相。吾從昔來所未曾聞。向之所疑當還啟請。
猶族姓子。關尹主者。應得推問出入往反。設有重貨。若復空行。欲得責稅故宜難詰。卿何所齎以時輸稅。唯族姓子。吾亦如是鄙等徒類為聲聞種。依猗他音而得解脫。合與緣響常宜諮受。諸正士等以用護斯將養大乘。從是出生聲聞緣覺。以是之故。善哉族姓子為。分別說所從來處。去此遠近。如來國土號字云何。
如主關人。若見空行若見擔者。即應詰問。汝所齎持悉是何物。若知種稷應收其稅。唯善男子。我等如是。從他聞法隨音聲解以自照心。是故我今應當諮稟。汝等大士。為護大乘出生無量聲聞緣覺。唯善男子。願為分別說其來處。
阿差末曰。唯舍利弗。如來在前便可啟問。當為發遣。眾會被蒙決諸疑網。
無盡意言。唯舍利弗。汝今自可諮請如來。如來當說斷汝疑網
時舍利弗前問佛言。阿差末菩薩所從來處去是遠近。其佛所號。國土何類。其聞名者無央數人。咸發道意被大德鎧。
時舍利弗。即白佛言。唯願世尊。說是菩薩從何處來佛號何等世界何名去是遠近。若聞彼佛及世界名。則令無量無邊菩薩莊嚴菩提。
佛言。舍利弗。諦聽善思。彼世界名有稱功勳。及如來號若有聞者。勿得懷疑悉共信之。
佛告舍利弗。諦聽諦聽善思念之。吾今當說彼土功德及佛名號。汝聞是時勿懷疑懼。應當一心信受奉持。
如來至真無所罣礙亦無陰蓋。一切敏達靡不通暢。咸言受教。佛告舍利弗。東方去此度十江沙。諸佛國土滿中諸塵。過若干剎有世界。名阿尼彌沙。彼有佛號三曼跋陀如來至真等正覺。現在說法(阿尼彌沙者晉言不眴三曼跋陀者晉言普賢)。不眴世界無有聲聞緣覺之名。世尊聖眾純諸菩薩。於往古世造行已備。布施調意。安庠聖哲。禁戒博聞寂無放逸。止足功勳建立閑靜。以忍辱力心不懷害。堅固精進積功累德每生自克。普皆禪思脫門三昧而正受矣以神通慧而自娛樂以無極智光明之曜隨時分別班宣一切章句義理所懷慈心等如虛空其哀堅強愍於眾生知其志性而開化之其喜悅者。為雨甘露道法之味。雪除一切瞋恨怨結其行護者離於二乘以空無想立無願法。拔濟塵勞眾魔穢濁危害之患明識眾生根本所趣十二緣起觀察其疾應病與藥執御斯心平等恒一如地水火風無有憎愛降棄一切眾邪異學若干法戰堅跱幢幡猶如勇將大軍之師折伏嚴敵入於深覺諸佛正法十力無畏離二品會順從因緣有無之業超越諸見中間之行棄捐吾我及人壽命有無處所反真向偽倒見之本諸經典門如來法王法印印之所演辯才無所罣礙。於無央數億百千劫所暢音辭無能障塞使不通流蠲除一切恐懼瞋恚憍慢自大曉了隨時。蠲除一切恐懼瞋恚憍慢自大。所演音聲如師子吼亦如雷震察於眾生上中下行堅固親友永立究竟滅度之地興無極雲感法雷震。暢慧解電雨甘露水宣道法珍不斷三寶志性清淨如明月珠表裏通達正覺照曜相好殊勝則以禁戒而自莊嚴以百千德而文飾體以諸佛法至阿惟顏一生補處奉遵修行篤信眾生聞化解脫隨其志性令各得所覺意總持為師子座嚴淨道場明識超入四無所畏皆現諸佛所興事業正覺聖體取捨進退其心強勇而得自在轉於無上法輪之寶
時舍利弗。聞是語已。讚言善哉善哉。世尊。願時宣說。我當一心頂戴受持。佛告舍利弗。東方去此度十恒河沙國土微塵等世界。彼有世界名曰不眴。是中有佛號曰普賢如來應正遍知明行足善逝世間解無上士調御丈夫天人師佛世尊今現在。舍利弗。其土無有聲聞緣覺。乃至不聞二乘之聲。一切聖眾純是菩薩。已於過去久修德本。善業成備布施調伏。自守防護戒忍多聞。心不放逸安住功德。切成就。威儀成就忍力無礙於無上道堅固精進所修善根一諸禪解脫三摩婆提遊戲神通大智照明善分別知一切諸法所懷慈心等如虛空大悲堅固拯濟眾生常行喜心令彼同歡所有捨心善滅憎愛魔網諍訟悉使無餘善解眾生諸根所趣隨其根量授與法財其心平等如地水火風能壞一切外道異論摧伏敵陣建立勝幡。入深佛法十力無畏於諸大眾心無所懼常觀甚深十二因緣離有無見行於中道。我及我所眾生壽命養育士夫作者受者斷常有無一切諸見結縛因緣皆滅不起總持王印而以印之所有辭辯分別敷演那由他劫說不可盡得大神力感動無量無邊佛土於諸佛土善能往來斷除瞋怖憍慢放逸其所演說如師子吼一切眾生怨親中人悉皆安止究竟涅槃法雲垂布以興雷震三明解脫以為電光無上法雨以為甘露能惠法財三寶不斷內外清淨譬如寶珠相好殊勝最上無比以諸善根瓔珞其身。佛法灌頂得補處位善能分別諸眾生行隨而調伏令得解脫能淨道場坐師子座於諸法中得無所畏能自變形猶如佛身一切佛事悉能示現心得自在轉於法輪舍利弗彼土純有如是菩薩摩訶薩等以為眷屬
爾時眾會聞諸菩薩功勳之德 歡喜踊躍不能自勝明心生焉 則取天上青黃紅白上好蓮華及諸意華 僉共供養佛散阿差末諸菩薩上 同俱舉聲稱揚威德 我等善利為獲福慶 乃能遭值此等正士得睹曉遇 稽首歸命而供養之 其有眾生 得聞此黨諸菩薩名德不可量 因斯所聞悉當興發菩薩大心 時於彼三萬六千諸來會人 咸發無上正真道意
爾時大會聞佛稱讚彼菩薩眾功德智慧踊躍歡喜 以天優缽羅華 拘物頭華 波頭摩華 分陀利華 曼陀羅華 散無盡意及諸菩薩 異口同音作如是言 我等今日快得善利 得見如是諸正士等 禮拜供養恭敬圍遶 若有眾生聞其名者 亦得如是無量善利 若聞讚歎稱其功德 悉皆當發無上道心 說是語時大會中有三百六十萬眾生發阿耨多羅三藐三菩提心
佛語舍利弗 阿尼彌沙土者 無地獄餓鬼畜生眾惡諸苦無奉戒敕亦無犯禁不聞見女人 所以者何皆由化生蓮華交露 無有慳貪亦無婬恚離于癡畏悉都無此三毒之名 何況餘乎其土人民無上中下好醜差別普等無殊亦無是我及非我所 復不飲食 所以者何 喜法為食解義為漿 常自坦然 了不念渴亦無飢想 亦非我故亦無他故亦無眾魔恐難之患
佛告舍利弗 彼佛世界無三惡道及其名字亦無邪行越戒之名越戒之名又無女人慳貪嫉妒破戒瞋恚懈怠亂心愚癡之名及以障礙蔭蓋集名眾生根等無上中下純是一乘無大小名 佛土無有淨穢之名 亦無三寶差別之稱不聞飢渴飲食之聲 及我我所遮護之名無諸魔網妄見集名
又其佛土甚極廣大 一日月照六十億四方之域 所以者何 諸菩薩本願之所致也 由是之故共一日月又其土地無有丘墟高下斜傾 普悉平正 皆紺琉璃皆以眾寶而雜廁間 其地柔軟如天綩綖 以十八事莊嚴國界 其樹悉寶行伍相當 常生華實冬夏恒茂 無沙礫石眾穢之瑕 黑山雪山其土諸山 皆以諸寶雜合而成猶如須彌于彼佛土天上天下適等無異捨於世業以法為土則無王者 唯以如來普賢至真而為法王
彼佛世界平坦廣大 一日月照周匝六十億百千那由他由延 是希有事是彼菩薩本願所致其土平正猶如手掌 琉璃眾寶雜廁共成 其地柔軟猶如天衣 若有觸者受微妙樂 寶樹莊嚴行伍相當 寶繩連綿以界八道 所有諸華常自開敷 亦無石沙荊棘穢惡 所有諸山純以眾寶而挍飾之人天無別法喜禪味以為飲食其土無有王者之名 唯除普賢如來法王
又其土法不用文辭告誨諸菩薩也 欲諮受經往詣佛所 觀之無厭不以為惓 所以者何 其心欣然應時逮得佛心定意 尋則近至無所從生法忍 由是之故其土號曰不眴也
彼佛世尊及諸菩薩 不以文字而有所說 彼諸菩薩唯修觀佛 諦視無厭 目不曾眴 即便能得念佛三昧悟無生忍 是故彼土名曰不眴
何謂得佛心定意
云何念佛
不以色相不以種好亦復不以本宿行故而致是德亦不悕望作是致是所以者何不念過去當來之者亦復不念今現在世亦不由從五陰六衰而致之也何謂為五 其五陰者謂思六根 其六根者謂眼耳鼻口身意所別 其六衰者知色聲香味細滑法不用見聞心意識此眾業之所致也 不以巧偽生滅之所致也 無等無邪亦不造意無所悕望 亦非以是亦非不是之所致也 亦不從一二三之所致也不因心意識亦不以曉內外眾念妄想是非之事而致之也亦不用戒定意慧解度知見十力不護四無所畏諸佛之法
謂不觀色相出生種性過去淨業是時心中不生自高不觀現在陰界諸入見聞覺知心意識等無有戲論生住滅相不取不捨不念不思不觀思想及非思想不分別想法想己想無一異想境界功德內外中間不起覺觀始終之念不觀形貌威儀法式不觀戒定智慧解脫解脫知見十力無畏不共之法
不可以意想知之 不用見聞故之所致 不以想相無我想不以五陰六衰生滅之處亦無所住亦無不住無色痛想行識之處亦不眼色耳聲鼻香舌味身軟心法之所致也亦不得處所以者何 不可以目而見眾相 不可想處見不可見 不起不滅其不終者則不有始 斯住處者因緣所為乃致於是 消除歸滅塵勞之穢 所以者何 用愛欲故 故曰當滅 由斯之故斷於因緣 用吾我故以是當滅 其淨咸明不增不減 亦復不念是安是苦 作是計者不離於欲 亦不用念而以為煩 諸想本脫故行備悉 已能備悉達如無身 色何可得無有痛者 何從有痒 常住如法 若不想道則非俗業 設無所聞何從有識 無所見者亦無所得 無所得者可謂脫矣 亦復不得意念普思心所惟法 亦不齎持無所生矣不睹來者不見往生 本不可得猶如諸法皆等無異 譬如有人上向瞻空 其目所睹不能別知何所是空 何非虛空
正念佛者 不可思議 不造行不作想無所念無思處無陰入界生住滅想無有處所非無處所 非動非住非色非識非想非受非行 於識不生識知於地水火風不生識知眼色耳聲鼻香舌味身觸心法亦復如是

如是不緣一切境界不生諸相我及我所不起見聞覺知之想究竟能到一切解脫心心數法滅不相續淨諸憶想非憶想等善除愛恚滅因緣相此彼中間悉斷無餘是法清淨無文字故法無歡喜不動轉故 法無有苦不味著故法無燋熱本寂滅故法無解脫性捨離故法無有身離色相故 法無受相無有我故 法無結縛寂無相故 法相無為無所作故 法無言教無識知故法無始終無取捨故法無安止無處所故法無始終無取捨故法無有作離受者故法無有滅本無生故心數思惟所緣住法不取其相不生分別不受不著不然不滅不生不出法性平等猶如虛空過於眼色耳聲鼻香舌味身觸心法
佛意如是菩薩得佛心定意時知諸佛法眾相種好悉具足成道慧備悉如來所宣 諸菩薩等皆能解暢 則尋啟受諷誦通利 普能周備曉諸佛法
是名菩薩念佛三昧菩薩得是念佛三昧 一切法中得自在智陀羅尼門 聞佛所說悉能受持終不忘失 亦得曉了一切眾生言辭音聲無礙辯才
佛告舍利弗 普賢如來 其所頒宣初無二言 何謂為二 一不講著 二不說斷 悉修平等無有適莫 何謂為無 未曾有念從人諮受 亦不自念己有所知 斯諸菩薩適見佛已 輒則具足六度無極
舍利弗 彼普賢如來 不如此土以二因緣演說正見 所謂從他聞聲內正憶念 彼諸菩薩當見佛時 尋能分別諸深妙義 具足成就六波羅蜜
佛言 云何具足捨眾色想無所悕望是則具足施度無極不想佛身達之本無則已備悉戒度無極 所以者何 不自想故以得成就三十二相計於諸法假有號耳相無有盡住是不起 是故名曰忍度無極一切諸法普不可見亦無所聞 所以者何 菩薩大士 見善不悅見惡不慼心無適莫 是故名曰進度無極心不想念不可想者而寂恬怕 是故名曰寂度無極解色相空不以此相而懷自大 是故名曰智度無極
何以故若不取色相即是具足檀波羅蜜若除色相即是具足尸波羅蜜若觀色盡即是具足羼提波羅蜜若見色寂滅即是具足毘梨耶波羅蜜若不行色相即是具足禪波羅蜜若不戲論色相即是具足般若波羅蜜
佛言其諸菩薩在彼土者因便具足六度無極逮得無所從生法忍
是諸菩薩即觀佛時尋具如是六波羅蜜得無生忍
遍察十方諸佛國土眾菩薩學少有能逮不眴剎土普賢所誨諸菩薩者
舍利弗諸佛世界嚴淨微妙少有如彼普賢如來不眴世界
阿差末尋問舍利弗賢者欲見不眴國土普賢如來乎 舍利弗報 唯欲見之及眾會者皆當被蒙咸荷福慶功德轉增
時無盡意語舍利弗大德今者頗欲得見不眴世界普賢世尊及大眾不 舍利弗言 唯然欲見令此大眾增長善根
時阿差末即於座上三昧正受而現神足所入三昧其號名曰遍見諸佛土使諸會者及舍利弗皆得盡見不眴佛國普賢如來莫不欣然為未曾有咸共起住僉為彼佛稽首作禮
時無盡意即入菩薩示現一切佛土三昧入三昧已令此大眾及舍利弗尋見彼土普賢如來及其大會見是事已即從座起合掌遙禮彼佛大眾
佛之聖旨使舍利弗及眾會者於衣裓上自然有天華香則取東向散彼佛上其華至彼於其國土在于佛上遍諸菩薩普同佛界彼土菩薩自問其佛今此眾華微妙殊特為所從來光光若斯
此會大眾以佛世尊及無盡意神通道力得微妙華世所希有其華色香未曾見聞自然滿掬遙散東方以用供養普賢如來華尋遍至彼佛世界普賢如來及其大眾彼諸菩薩見是華已白佛言 世尊是華嚴麗世所希有為從何處而來至此
普賢如來告諸菩薩此之瑞應是阿差末今到忍界奉養諮受釋迦文佛十方菩薩咸往會彼 所以然者講大乘故彼土菩薩復問佛言 此間顯變何佛威神之所恩化 彼佛告曰 釋迦文佛十方菩薩咸往會彼 所以者何 講大乘故 彼土菩薩復問佛言 此間聞之彼佛告曰 釋迦文佛演暢分別大會緣品
彼佛答言 是無盡意在娑婆世界是中亦有十方世界諸來菩薩而共聚集能仁佛所供養恭敬尊重讚歎聽佛世尊說大集經是其大眾所散之華
時彼菩薩復問其佛 其忍世界去是遠近 佛言西方去此如十江沙諸佛國土滿中諸塵設舉一塵著一佛土如是盡取一一諸塵 次布西方諸佛世界 眾塵悉索過若干土乃至忍界釋迦文佛遊居教處 彼土菩薩復白佛言 唯願欲見能仁大聖興隆道化
彼諸菩薩復白佛言 其佛世界在何方面去是遠近 彼佛答言 諸善男子在此西方去是佛土十恒河沙世界微塵等國 彼有世界名曰娑婆 諸菩薩言 願樂欲見釋迦文佛及其大眾
時普賢佛演身光明通照十方彼諸菩薩及眾會者皆睹此土 彼諸菩薩尋時皆起遙自歸命為釋迦文佛一心作禮彼眾菩薩遙見忍界充滿菩薩無空缺處怪之驚喜自問其佛
爾時普賢如來尋放大光其明徹照此佛世界 彼諸大眾因佛光明悉得遙見娑婆世界釋迦文佛及諸大眾 見已歡喜合掌恭敬作如是言 希有世尊其土菩薩一切大眾從何所來而作此集遍滿其界間無空處
彼佛告曰 十方佛國諸菩薩眾不可稱載聞當頒宣大會緣品故往啟受
彼佛答言 諸善男子其諸大眾悉從十方無量世界而來集會諮啟聽受甚深妙法


舍利弗問阿差末菩薩誰字仁者名阿差末(阿差末者晉曰無盡意) 答舍利弗 用諸法故曰不可盡 所以者何 一切諸法亦不可盡舍利弗言 願以不可盡法而解說之
時舍利弗問無盡意誰字仁者為無盡意 無盡意言 唯舍利弗 一切諸法因緣果報名無盡意 所以者何 一切諸法不可盡故舍利弗言 唯善男子 願仁當說無盡法門


阿差末言 本發意時亦不可盡所以者何 悉遍諸欲婬怒癡醉而無所縛 所以者何。不與羅漢及緣覺乘而俱同塵故發心已來堅固其志不可轉移所以者何 不為邪業之所迷誤一切眾魔不能壞意 有是心者其諸功德悉為成辦遊于無常而獨總攬眾之元首 所以者何 有計常者則生死業 所以特尊解道有常 名曰為尊 出無常故從發心來其心坦然無所縛著 所以者何 不離諸佛功德業故所修事業無能得短 所以然者一切眾惡悉盡索故其心永安不可動故其心無侶所以然者希有逮故心如金剛所以然者皆知一切諸法之故所不可盡苞裹諸法道慧之故從發心來強若金剛等眾生故其心質直而無諛諂故號曰正而無偏頗從發心來常懷鮮明所以然者本清淨故以去眾垢悉消諸冥其慧顯曜窈隱皆明從發心來沐浴眾穢所以然者其信甚固無所捨故發心甚大無有邊崖所以然者心若虛空發心曠然所以然者含受眾生當因度故發心無盡所以然者其慧玄曠無所罣礙從初發心無所不入所以然者大慈無極亦無盡故其發心行無能斷者所以然者功德願故發心甚安極可愛敬所以然者為諸眾生所喜樂故發心特尊與眾超異所以然者一切外學聲聞緣覺之所奉故其所發心無能知意所以然者非諸凡俗之所及逮猶如農夫不能達知聖王之事發種類心所以然者各各從其本種之業皆獲其果一切諸法常存在故從初發心以為道本所以然者由是所致得大安故發心已來而自莊嚴所以然者成功勳故發心已來與眾殊別所以然者達聖慧故發心已來甚為微妙所以然者用廣布施普及眾生發心已來建立至願所以然者具足戒禁其發心已來而無等侶所以然者無所不忍。其發心來無能抑制所以然者用精進行無懈廢故其發心來無所慕樂所以然者寂度無極致定意故其發心來無所歸趣因其曉了智度無極其發心來永無所住所以然者用無極慈故其發心來根株堅強其發心來根株堅強所以然者用行悲哀故其發心來常懷悅豫所以然者於諸眾生懷等心故其發心來雖遇苦樂不以為動。所以然者。護一切故其發心來為諸如來所見將養所以然者用順十方諸佛教故 其發心來欲度一切五趣眾難所以然者興隆導化其發心來不捨三寶無所違廢所以然者將順佛戒成聖眾故See two records above
無盡意言 唯舍利弗 初發無上菩提心時已不可盡所以者何 發菩提心不離煩惱故發心相續不悕餘乘故發心堅固不參外論故發心恒順善根增長故發心至常有為法無常故佛安慰護助故發心勝妙離衰損故發心安止不戲論故發心無喻無相似故發心金剛壞諸法故發心無盡無量功德悉成就故發心平等利眾生故發心普覆無別異故發心鮮明性常淨故發心無垢智慧明了故發心善解不離畢竟故發心廣快慈如虛空故發心曠大悉能容受諸眾生故發心無礙智慧通達故xxx發心遍至大悲不斷故發心不斷善解立願故發心為歸諸佛所讚故發心殊勝二乘宗仰故發心深遠一切眾生所不知故發心不敗不破佛法故發心安隱善與眾生諸快樂故發心莊嚴一切功德悉成就故發心善察智慧成就故發心增長隨意施與故發心如願戒清淨故發菩提心普及怨親具忍辱故發心難壞具精進故發心寂滅具禪定故發心無毀具智慧故發心無願增長大慈故發菩提心住根堅牢增長大悲故發心和悅增長大喜故發心不動增長大捨故發心任重諸佛所受故發心不絕三寶不斷故
























































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































